[[Pilt:Gulag_Location_Map_af.svg|pisi|Sunnitüülaagridõ kaart]]
'''Gulag''' oll [[Sunnitüülaagri|sunnitüülaagridõ]] süstiim. Seo oimõnd päämidselt [[Stalini Jossif|Stalini Jossifi]] pikä käsüvalitsusõ aol [[Nõvvokogoliit|Nõvvokogoliidon]]. Sõna “Gulag” tulõ [[Vinne kiil|vinnekiilsest]] ütelusest “''Главное управление лагерей''”. Laagriq olliq tüühn [[1920]]. aastist kooniq Stalini kuulmisõni [[1953]].  Vaihõn oll [[vangin]] umbõhs 18 millon [[Inemine|inemist]]. 

Gulag asoteti [[1919]]. [[Aastak|aastakul]] ni [[1921]]. aastaniq oll sääl võrgun 84 laagriit. Alalõ Stalini aol nõssi laagriidõ ja vangõ [[nummõr]] väega suurõs. Käsüvalitsõja näkk sunnitüülisten kassu Nõvvokogoliido [[Majandus|majandusõ]] võimõndamisen. Inemisi sunniti tüütämä [[Puu|puuga]], [[Kivihüdsi|kivihüdsega]] ja tõistõ [[Mineraal|mineraalõga]]. <ref>[http://gulaghistory.org/nps/downloads/gulag-curriculum.pdf Gulag: Soviet Prison Camps and Their Legacy, A Project of the National Park Service and the National Resource Center for Russian, East European and Central Asian Studies, Harvard University. Lk 4–7]</ref>

== Kiä saadõdiq sunnitüüle? ==
Gulagi saadõti [[Kuŕategijä|kurategijit]], joukasi [[Talopoig|talopoigasi]] vai [[Kulakk|kulakke]], [[Ohvitsiir|ohvitsiire]] ni muid [[Kodanik|kodanikkõ]]: [[Tohtri|tohtrisi]], [[Kiränik|kiränikkõ]], [[Tiidläne|tiidläsi]]. Nn [[Stalini puhastus|Stalini puhastusõ]] aol (1936–1938) saadõti sinnäq ütskõik kedä, kiä juhi vasta oll.<ref name=":0">[https://www.youtube.com/watch?v=aGeHPwgLm6Y&t=1865s&ab_channel=TheFilmArchives Youtube.com. Gulag: History, Camps, Conditions, Economy, Effect, Facts, Quotes (2003)]</ref> 

[[Pilt:Wladyslaw_Bukowinski.jpg|vasakul|pisi|'''[[Bukowinski Wladyslaw]]''' – pri̬i̬stre, [[Poola]] sunnitüüline ]]

== Vangõ elo ==
Tüütingimüseq väega olliq hirmsaq.  Vangiq pidid tüütama pia 14 tundi päevän.<ref>[https://www.loc.gov/exhibits/archives/gula.html Library of Congress, The Gulag]</ref> Vangõl ole es [[Tüüriist|tüüriistu]] ega kaitsõasju. Gulagide eloolo oll väega jälle – külm ja kasimaldaq. Võitlus söögi ja muu üle oll egäpääväne nätüs. <ref>[http://gulaghistory.org/nps/onlineexhibit/stalin/work.php gulaghistory.org]</ref>  Aoluulastõ arvamisõq perrä kuuli egä aastak laagrin 10% vangõ. <ref name=":0" />
[[Pilt:Kolyma-goldmine.jpg|pisi|Gulagi kullakaivand]]

== Perän Stalini kuulmist ==
[[Pilt:Gulag_prisoners_at_work_1936-1937.jpg|pisi|Vangiq tüül]]
Gulagid kaot võimu õkva pääle Stalini kuulmist 1953. aastakul, ku õnnõ paari pääva joosul lasti priis [[Millon|millonit]] vangi. Sõski jäi mitmõq sunnitüülaagriq tüü pääle kooni 1980. aastini. Alalõ [[1987]]. aastakul alost [[Gorbatšov Mihhail]], Gulagi ohvri [[latsõlats,]] Gulagi tävvelikku kinniqpanõkit. <ref>[http://gulaghistory.org/nps/downloads/gulag-curriculum.pdf Gulag: Soviet Prison Camps and Their Legacy, A Project of the National Park Service and the National Resource Center for Russian, East European and Central Asian Studies, Harvard University. Lk 36–40]</ref>

== Välislingiq ==
<references responsive="" />
