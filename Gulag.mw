[[Pilt:Gulag_Location_Map_af.svg|pisi|Sunnitüülaagridõ kaart]]
'''Gulag''' oll' [[Sunnitüülaagri|sunnitüülaagridõ]] süstiim. Tuu tüüt' päämidselt [[Stalini Jossif|Stalini Jossifi]] pikä käsüvalitsusõ aol [[Nõvvokogoliit|Nõvvokogoliidon]]. Sõna “Gulag” tulõ [[Vinne kiil|vinnekiilsest]] ütelüsest “''Главное управление лагерей''”. Laagriq olliq tüün [[1920]]. aastist kooniq Stalini kuulmisõni [[1953]].  Vaihõpääl oll' [[vangin]] umbõs 18 mill'onat [[Inemine|inemist]]. 

Gulag luudi [[1919]]. [[Aastak|aastagul]] ni [[1921]]. aastaguniq oll' sääl võrgon 84 laagriit. Stalini aol nõssi laagridõ ja vangõ [[nummõr]] väega suurõs. Käsüvalitsõja näkk' sunnitüüliisin kassu Nõvvokogoliido [[Majandus|majandusõ]] võimõndamisõlõ. Inemiisi sunniti tüütämä [[puu]], [[Kivihüdsi|kivihüdse]] ja tõistõ [[Mineraal|mineraalõ]] saamisõs. <ref>[http://gulaghistory.org/nps/downloads/gulag-curriculum.pdf Gulag: Soviet Prison Camps and Their Legacy, A Project of the National Park Service and the National Resource Center for Russian, East European and Central Asian Studies, Harvard University. Lk 4–7]</ref>

== Kiä saadõdiq sunnitüüle? ==
Gulagi saadõti [[Kuŕategijä|kurategijit]], rikkambit [[Talopoig|talopoigõ]] vai [[Kulakk|kulak]]<nowiki/>it, [[Ohvitsiir|ohvitsiire]] ni muid [[Kodanik|kodanikkõ]]: [[Tohtri|tohtriid]], [[Kiränik|kiränikkõ]], [[Tiidläne|tiidläisi]]. Nn [[Stalini puhastus|Stalini puhastusõ]] aol (1936–1938) saadõti sinnäq ütskõik kedä, kiä juhi vasta oll'.<ref name=":0">[https://www.youtube.com/watch?v=aGeHPwgLm6Y&t=1865s&ab_channel=TheFilmArchives Youtube.com. Gulag: History, Camps, Conditions, Economy, Effect, Facts, Quotes (2003)]</ref> 

[[Pilt:Wladyslaw_Bukowinski.jpg|vasakul|pisi|'''[[Bukowinski Wladyslaw]]''' – pri̬i̬stre, [[Poola]] sunnitüüline ]]

== Vangõ elo ==
Tüütingimüseq olliq väega hirmsaq.  Vangiq pidid tüütama pia 14 tunni päävän.<ref>[https://www.loc.gov/exhibits/archives/gula.html Library of Congress, The Gulag]</ref> Vangõl olõ es [[Tüüriist|tüüriisto]] ega kaitsõasjo. Gulagi eloolo oll' väega jälle – külm ja kasimaldaq. Võitlus söögi ja muu peräst oll' egäpääväne nätüs. <ref>[http://gulaghistory.org/nps/onlineexhibit/stalin/work.php gulaghistory.org]</ref>  Aoluulaisi arvamisõ perrä kuuli egä aastak laagrin 10% vangõ. <ref name=":0" />
[[Pilt:Kolyma-goldmine.jpg|pisi|Gulagi kullakaivandus]]

== Perän Stalini kuulmist ==
[[Pilt:Gulag_prisoners_at_work_1936-1937.jpg|pisi|Vangiq tüül]]
Gulag kaot' võimu õkva päält Stalini kuulmist 1953. aastagul, ku õnnõ paari päävä joosul lasti priis [[Millon|mill'onit]] vangõ. Sõski jäiq mitmõq sunnitüülaagriq tüütämä kooni 1980. aastini. Viil [[1987]]. aastagul alost' [[Gorbatšov Mihhail|Gorbatšovi Mihhail]], kah Gulagi ohvri [[latsõlats,]] Gulagi tävvelikku kinniqpanõkit. <ref>[http://gulaghistory.org/nps/downloads/gulag-curriculum.pdf Gulag: Soviet Prison Camps and Their Legacy, A Project of the National Park Service and the National Resource Center for Russian, East European and Central Asian Studies, Harvard University. Lk 36–40]</ref>

== Välislingiq ==
<references responsive="" />

[[katõgooria:Nõvvokogoliit]]
