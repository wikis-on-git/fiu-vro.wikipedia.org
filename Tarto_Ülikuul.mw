[[Pilt:Universität Tartu Logo.svg|pisi|Tarto Ülikuul. ''Universitas Tartuensis''.]]
[[Pilt:Drone video of University of Tartu (Estonia) in December 2021.webm|pisi|Tarto Ülikuul 2021|299x299px]]
'''Tarto Ülikuul''' (lühendüs '''TÜ''', ladina keelen ''Universitas Tartuensis'') om kõgõ vanõmb ja suurõmb [[Eesti]]n tüütäv [[ülikuul]]. 

Tarto Ülikooli alost' [[30. mahlakuu päiv|30. mahlakuu pääväl]] [[1632]] [[Roodsi]] kuning [[Gustav II Adolf]] nime all ''Academia Dorpatensis''. Academia Dorpatensise (Academia Gustaviana) edimädseq tudõngiq immatrikuleeriti joba [[20. mahlakuu päiv|20]]. ja [[21. mahlakuu päiv|21. mahlakuu pääväl]] [[1632]], aq ülikooli pidolik alostaminõ tetti [[15. rehekuu päiv|15. rehekuu pääväl]] (vahtsõ kallõndri perrä [[25. rehekuu päiv|25. rehekuu pääväl]]). Akadeemiän oll' neli tiidüskunda: filosoofia-, õigus-, uso- ja arstitiidüskund. Eesti keelen alost' ülikuul tüüd [[1919]]. aastagal. Aastil [[1940]]–[[1941]] ni [[1944]]–[[1989]] kand' ülikuul nimme ''Tarto Riiklik Ülikuul'' (lühendüs ''TRÜ'').  

2022. aastaga saisoga om ülikoolin 4 suurõmbat oppamisõ harro vai valdkunda: humanitaartiidüisi ja kunstõ valdkund, ütiskunnatiidüisi valdkund, tohrtiriidüisi valdkund ja luudus- ni täpsätiidüs. Ülikooli man tüütäs ka [[Lõunõ-Eesti keele- ja kultuuriuurmiisi keskus]], miä kõrraldas ülikoolin [[võro kiil|võro keele]] jm [[lõunaeesti kiil|lõunõeesti keele]] ja kultuuri ainidõ oppamist.

Tarto Ülikuul om katõn maailma parõmbidõ ülikuulõ edetabõlin edimädse 300 seen (2022. aastagal 300. kotus edetabõlik QS World University Rankings ja 251.–300. kotus edetabõlin Times Higher Education World University Rankings). 15 tiidüsharon om Tarto Ülikuul 1% kõgõ inämb näüdätüisi tiidüsasutuisi siän.

2020. aastaga sai valmis TÜ kõgõ suurõmb opmisõ hoonõq, mink nimi om DELTA. DELTAn ommaq Tarto Ülikooli puutritiidüisi instituut, matõmaatiga ja  statistika instituut, majandustiidüskund, võttõlõmis- ja vahtsõnduskekus ni osa teknoloogiainstituudi laborõst.

2018. aastaga 1. põimukuu pääväst om ülikooli rektri [[Asseri Toomas]]. 2019. aastast om ülikooli kantslar Vallimäe Kristina.

== Aolugu ==

=== '''1632'''–'''1710 Academia Dorpatensis /  Tartu Ülikool''' ===
[[pilt:Album von Dorpat, TKM 0031H 05, crop.jpg|thumb|300px|Tarto Ülikuul 1860. aastagal]]Academia Dorpatensise (Academia Gustaviana) edimädseq tudõngiq immatrikuleeriti joba [[20. mahlakuu päiv|20]]. ja [[21. mahlakuu päiv|21. mahlakuu pääväl]] [[1632]], aq ülikooli pidolik alostaminõ tetti [[15. rehekuu päiv|15. rehekuu pääväl]] (vahtsõ kallõndri perrä [[25. rehekuu päiv|25. rehekuu pääväl]]). Akadeemiän oll' neli tiidüskunda: filosoofia-, õigus-, uso- ja arstitiidüskund. 

1656. aastagal viidi ülikuul Vinne-Roodsi sõa jalost är Talliina, kon akadeemiline tegevüs tüü jäi suiku [[1665]]. aastagal. [[1690]]. aastagal sai Tartost jälq mõnõs aos ülikooliliin kooniq 1695.–1697. aastidõ nällähädä ja Roodsi vasta olõgi peräst [[Pärno|Pärnohe]] viidi. Pärnon avati ülikuul nimega ''Academica Gustavo-Carolina'' 28. põimukuu pääväl [[1699]]. Ku [[Põh'asõda|Põh'asõan]] [[1710]]. aastagal võtiq liina hindä alaq Vinne väeq, panti kuul jälq kinniq.

17. aastagasaa ülikoolist tull' vällä hulga Roodsi tiidüsmiihi: [[Hiärne Urban]], [[Vereliusõ Olof]], [[Molleri Arvid]] jt. Ülikooli oppajis olliq aoluuprohvõsri [[Meniusõ Friedrich]] ([[Liivimaa aolugu]], edimäne tiidüstüü eesti rahvalaulõst), matõmaatigaprohvõsri [[Dimbergi Sven]] (maailma kõgõ edimädseq tunniq Newtoni oppusõ perrä), retooriga ja poeetiga prohvõsri Hermelini Olaus (loomuõigusõ uurmisõq) ni meditsiiniprohvõsri Micranderi Lars (balneoloogia alostaja, tervüseviilättide üleslöüdjä).

Academia Gustaviana trükükua vallategemisega alost' raamadutrükmine Eestin. Trükükuan sai valmis umbõs 1300 köüdet. 

== Kaeq viil ==
* [[Tarto obsõrvatoorium]]
* [[Tarto Ülikooli botaanigaaid]]
* [[Tarto Ülikooli majandustiidüskund]]

==Välälingiq==
*[http://www.ut.ee Tarto ülikooli kodoleht]

[[Katõgooria:Tarto Ülikuul| ]]
[[katõgooria:Tarto]]
