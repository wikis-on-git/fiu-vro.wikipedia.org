'''Kõivo Madis''' (Madis Kõiv) (sündü 5. joulukuu pääväl [[Tarto]]n) om füüsik, kiränik ja filosuuf. Timä vanõmbaq olliq oppajaq. Latsõna om tä muuhulgan elänüq imä sugulaisi puul [[Põlva kihlkund|Põlva kihlkunnan]] [[Tännäsilmä]]n. Om kirotanuq võokeelitsit näütemänge, juttõ ja mälehtüisiraamado.

==Haridus==

*1936-1944 oppõ Valga koolin.
*1948 lõpõt´ Tarto I Keskkooli.
*1948-1953 oppõ [[Tarto ülikuul|Tarto ülikooli]] matõmaatiga-luudustiidüskunnan [[füüsiga]]t.
*1961 sai füüsiga-matõmaatigakandidaadi kraadi

==Tüükotussõq ja muuq kohustusõq==

*1953-1961 [[Lühendüseq|TPI]] füüsigakatiidri oppõjoud
*1961-1991 tüüt' [[Lühendüseq|TA]] Füüsiga Instituudin tiidüri, vanõmbtiidüri ja juht'va tiidürinäq.
*Om olnuq Analüütilidse Filosoofia Seldsi seminäri juhõndaja.
*1994 oll' Tarto ülikooli vapo kunstõ prohvessor'.

==Tiidüstüü==

Om uur'nu väljo kvant'teooriat ja tsibipudinide füüsigat (deuteeriumi müümolõkuli tekitämise resonants'mehhänismi idee, korgõmbidõ spinnegaq pudinidõ teooria kausaalsusõ uur'misõ meetod), om ao, ruumi ja välä vaihhõlidõ sümmeetriä põh'al tulõtanuq stringiteooria alosvõrrandi. 

==Looming==
===Kirändüs===

Edimädseq ilokirändüstekstiq kirot' Madis 1960. aastagidõ keskel. Edimäne trükün ilmunu teos om "Küüni täitmine", miä om kirotõt katõ pääle [[Runneli Handogaq]]. Vahingu Vainogaq katõpääle om kirotõt romaan' "Endspiel: Laskumine orgu". Proosaloomingu tuumigu moodustas sari "Studia memoriae" (1994-1999). Viil om Madis avaldanuq lühiproosat aokirjon, latsijuttõ, mälehtüisi, esseid ni artiklit filosoofiast, kunstist ja kirändüsest. Aastagil 1982-2001 lavastõdiq Eesti tiätriden 16 timäkirotõt näütemängo ja raadiotiätrin kolm kuuldõmängo. Timä näütemänge vai noidõ juppõ om ümbre pant inglüse, s'aksa, vinne ja soomõ kiilde, lühiproosat vinne kiilde.

Võro kiilt om tarvitanuq pall'odõn teostõn. Pikembäq võrokeelitse teossõ ommaq näütemängoq "Põud ja vihm Põlva kihelkonnan nelätõistkümnendämä aasta suvõl" (kirotõt katõpääle [[Lõhmussõ Aivogaq]]) ja "Omavahelisi jutuajamisi tädi Elliga" ni mälehtüisiraamat "Kähri kerko man Pekril".

===Filmikunst'===

Kõivo Madis om Keedussõ Sulõvigaq katõpääle kirotanuq kats' filmistsenaariummi:
*"Georgica", režissöör Keedussõ Sulev, Q Film, 1998,
*"Somnambuul", režissöör Keedussõ Sulev, F-Seitse, 2003.

===Maalikunst'===

Kõivo Madissõ maalõst om tett mito vällänäütüst.

==Teossõq==

*"Küüni täitmine", katõpäälle Runneli Handogaq, "Looming", 1978
*"Põud ja vihm Põlva kihelkonnan nelätõistkümnendämä aasta suvõl", katõpääle [[Lõhmussõ Aivogaq]], 1987 
*"Endspiel: laskumine orgu", 1988
*"Omavahelisi jutuajamisi tädi Elliga", edimäne lavastus 1998 
*"Kähri kerko man Pekril. Studia memoriae III", 1999

===Näütemängoq===

*"Küüni täitmine: Irvemäng kolmes vaatuses kolmeteistkümnele tegelasele." [[Looming (aokiri)|Looming]], [[1978]], nr. 4 (katõpääle [[Runneli Hando]]gaq, var'onimi Jaanus Andreus Nooremb). Raamado kujol: Tarto: Ilmamaa, 1998. Lavastatõt [[1999]], lavastaja [[Lensmendi Tõnu]].
*"Faehlmann. Keskpäev. Õhtuselgus: Näidend stseenides." Talin, Eesti Raamat, [[1984]]. Katõpääle [[Vahingu Vaino]]gaq. Lavastatõt [[1982]] [[Vanõmuinõq (tiatri)|Vanõmuisõn]], lavastaja [[Hermaküla Evald]].
*"Põud ja vihm Põlva kihelkonnan nelätõistkümnendämä aasta suvõl", Talin, Eesti Raamat, [[1987]], katõpääle [[Lõhmussõ Aivo]]gaq. Lavastatõt [[1993]] Talina Riikligu Konsõrvatooriumi lavakunstikatiidri diplomilavastusõna, lavastaja [[Normeti Ingo]]; televers'uun 1994.
*"''Castrozza''". Lavastõt 1991 Vanõmuisõn, lavastaja [[Lumiste Jüri]].
*"Kokkusaamine". Lavastõt 1991 [[Eesti Draamatiatri|Eesti Draamatiatrin]], lavastaja [[Pedaja Priit]]. Raamado kujol: M. Kõiv, "Kolm näitemängu", Talin, Eesti Draamatiatri, [[1997]].
*"Tagasitulek isa juurde". Lavastõt [[1993]] Eesti Draamatiatrin, lavastaja Pedaja Priit. Raamado kujol: M. Kõiv, "Kolm näitemängu", Talin, Eesti Draamatiatri, 1997. 
*"Filosoofipäev". Lavastõt 1994 Eesti Draamatiatrin, lavastaja Pedaja Priit. Raamado kujol: M. Kõiv, "Kolm näitemängu", Talin, Eesti Draamatiatri, [[1997]].
*"Nii nad tapsid..." Katõpääle [[Reinla Astrid]]igaq [[Hellati Henn-Kaarli]] jutusõ "''De mortuis...''" ainil. Lavastõt 1994 [[Endla]]n, lavastaja [[Adlassõ Raivo]].
*"Tali". [[Lutsu Oskar]]i perrä. Lavastõt [[1996]] Vanõmuisõn, lavastaja Adlassõ Raivo.
*"Peiarite õhtunäitus". Lavastus 1997 Eesti Muusigaakadeemiä Korgõmb Lavakunstikuul/Eesti Draamatiatri, lavastaja Pedaja Priit.
*"Stseene saja-aastasest sõjast". Lavastõt 1998 Eesti Draamatiatrin, lavastaja [[Mikiveri Mikk]].
*"Kuradieliksiir". [[Hoffmani Ernst Theodor Amadeus]]i perrä. Lavastus 1998, Eesti Muusigaakadeemiä Korgõmb Lavakunstikuul/Eesti Draamatiatri, lavastaja Pedaja Priit.
*"Omavahelisi jutuajamisi tädi Elliga". Lavastus 1998  Vanõmuisõn, lavastaja [[Mäeotsa Ain]].
*"Kui me Moonsundi Vasseliga keerka pähkleid kauplesime, siis keegi ei tahtnud osta". Lavastõt [[1999]] Eesti Draamateatrin, lavastaja Pedaja Priit.
*"Sunströmi Ida sajandilõpp". Kõivo Madissõ ainil lavastanuq Pedaja Priit, 1999 Eesti Draamatiatrin.
*"Võlumägi". [[Manni Thomas]]sõ perrä. Lavastõt [[2001]] [[Talina Liinatiatrin|Talina Liinatiatrin]], lavastaja [[Rohumaa Jaanus]].
*"''Finis nihili:'' 20 stseeni proloogi ja epiloogiga". Lavastõt [[2002]] Eesti Draamatiatrin, lavastaja Pedaja Priit.

===Proosa===

* "Endspiel: laskumine orgu". Talin, Eesti Raamat, [[1988]]. Katõpääle [[Vahingu Vaino]]gaq.
*"Rännuaastad. ''Studia Memoriae'' I", Talin, Õllu, 1994
*"Kolm tamme. ''Studia Memoriae'' III", Talin, Õllu, [[1995]]
*"Aken", Talin, Õllu, 1996.
*"Kalad ja raamatud. ''Studia Memoriae'' IV", Talin, Õllu 1998
*"Kähri ker'ko man Pekril. ''Studia Memoriae'' II", Võro, Võro Instituut, 1999
*"Attika apooria, Elea tragöödia", Tarto, EYS Veljesto kirjastus, [[2000]]
*"Keemiline pulm: ''Autobiographia cryptika''", Tarto, Akkon, 2002
*"Päev", Tarto, Akkon, [[2004]]

==Tunnustusõq==

*1997 ja 1998 Eesti Vabariigi kultuuri aastagapreemiä
*1998 Tarto Kultuurkapitali aastagapreemiä
*2002 Eesti Rahvuskultuuri Fondi tenopreemiä
*1999 Tarto Ülikooli audoktor
*1999 Eesti Muusigaakadeemiä audoktor
*1994 riigivapi IV klassi ordõn'

==Välislingiq==
*Kõivo Madissõ kotsilõ saa lukõq [http://wi.werro.ee/kirjandus/ Võro kirändüse kodolehe] päält.

[[Category:Võromaa inemiseq]]
