[[File:Tubala boulder 2.jpg|thumb|Kurra kätt om nätäq kivimüräk, mink all om Hiiomaad mereh kinni hoitva saivas; hüvvä kätt om sjoo mälehtüsest maa sisse pantu saivas.]]

'''Tubala''' om külä [[Hiiomaa]]l [[Pühalepa kihlkund|Pühälepä kihlkunnan]].

Küllä om edimäst kõrda kiräsõnah mainituq [[1564]]. aastagal (''Twbbesälke by''). Päält tuud om külä nimest kirjä pantu [[1688]]. aastagal ''Tubasellieby'', [[1798]]. aastagal ''Tubbaselja'' ja [[1923]]. aastagal ''Tubala''. 

Mõisaaol kuulu Tubala külä [[Hiiu-Suuremõisa mõis|Suuremõisa mõis]]alõ.<ref name=Kohanimeraamat>Eesti kohanimeraamat, lk 680</ref>

Külän elliq rahvaloendusõ andmil [[2011]]. aastagal 79 inemist, kõik [[eestläseq]].<ref>[http://pub.stat.ee/px-web.2001/Dialog/varval.asp?ma=RL004&lang=2 Statistikaamõdi andmõbaas]</ref>

Tubalahe om ijäaost jäänü üts ilmadu suur kivimüräk, [[Tubala rändrahn]], miä om suurusõ perrä Hiiomaa kuvvõs kivi. 

Perimüse perrä om kivimürägü all saivas (hiio keeleh ''vai'' 'vagja'), miä hoit Hiiomaa saart merepõhjan kinniq, õt saar merd piten minemä ujoma nakanu-ui. Selle om Tubala külä üle kogo Hiiomaa tähtsä külä ja selle kutsutas Pühälepä kihlkunna inemiisi [[ehthiidladsõq|ehthiidlaisis]]. Ehthiidladsõq ommaq üts ligi 50 [[hiidlasõq|hiidlaisi]] [[Hiidlaisi seltsiq|seldsist]].

Külänimi om tulnu sõnnost "tuba" 'maja, talo' ja "selg" 'maasälg'<ref name=Kohanimeraamat/>. Küläst lätt läbi põh´a-lõunõsuunalinõ maasälg, midä piteh juusk Kärdla–Käina maantii. Külä om ka esi samma jutti piten kasvanuq.

Parhilla kuulus Tubala külä [[Hiiomaa vald|Hiiomaa valla]] ala. Kooni 2017. aastaga [[haldusreform]]ini kuulu külä [[Pühalepa vald|Pühälepä valla]] ala.

Tubalan om ka kats tuulõkivvi, miä ommaq muinsuskaitsõ all: [[Tõnise tuulik]] ja [[Tubala tuulik]]. 

Ameeriga astronaudi [[Aunapu Manni Nicole]]'i edevanõmbaq ommaq Tubala küläst peri. 

==Viiteq==

[[Katõgooria:Hiiomaa küläq]]
