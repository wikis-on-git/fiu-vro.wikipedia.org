'''Ummamuudu''' om perimüsmuusiga- ja popansambli, miä tegotsõs Lõuna-Eestin ja mink juurõq ommaq [[Võro]] liinan. Ansambli mäng hindätettüisi poplaulõ ja hindä perrä säetüisi rahvalaulõ [[Eesti kiil|eesti]] ja [[Võro kiil|võro keelen]]. Ummamuudu om edimäne ansambli, miä nakas tegemä võrokeelist popmuusigat. Näide kõgõ suurõmbas hitis om [[Rahmani Jani]] kirotõt laul "Kõnõtraat", miä oll' [[Eesti]] edetabõlidõ tipon 1994. a. sügüse. Viil ommaq lajembalt tunnõtuq luuq "Tunnen ära", "Ka sisaliku tee", "Valgem pool", "A mille" ja tõsõq.  

Ansambli tekkü 1989. aastaga [[mahlakuu]]n, ku neli latsi lauluansamblin Võrukaelad Visnapuu Mare käe all helükoolitust saanuq koolipoissi võtiq [[Võro]] liinan pilliq kätte ja naksiq kantri- ja folkstiilin muusigat tegemä.

Ansambli Ummamuudu ja seto leelokoori [[Leelonaase]] ütidsest projektist om vällä kasunu ansambli [[Ummaleelo]].

==Liikmõq==

Läbi aastagidõ ommaq ansamblin mängnüq: Aaviksoo Ain, Vendti Timo, Leisi Toomas, Leisi Meelis, Perli Antti, Kalveti Heino, Lauritsa Are, Kahari Indrek, Salmi Sullõv, Liivagu Lauri, Lillepea Andrus, Puusepä Roland, Salmi Jaanus, Luugi Meelis, Danieli Paul ja Sirila Marko.

===Liikmõq 1989===

*Aaviksoo Ain - kontrabass
*Leisi Meelis - kitra
*Vendti Timo - viiol
*Leisi Toomas - mandoliin

===Liikmõq 1997===

*Leisi Toomas - laul, bass
*Leisi Meelis - laul, akustilinõ kitra, lõõtspill
*Vendti Timo - laul, viiol, saksofon, toropill
*Perli Antti - klahvpilliq, mandoliin
*Salmi Sullõv - eelektrikitra
*Salmi Jaanus - lüükriistaq
*Luugi Meelis - kontsõrthelü

==Albomiq==

#1993 "Ummamuudu" 
#1994 "Jälg" 
#1995 "[[Meie elu]]" 
#1995 "[[Jõul]]"
#1996 "[[Kõne Võrust]]" 
#2004 "[[Üts ummamuudu liin]]"

==Välislink==

*[http://web.ibs.ee/ummamuudu/ Ansambli kodolehekülg]

[[Category:Eesti ansambliq]]
[[Category:Võrokeelitsit laulõ laulnuq artistiq]]
