'''Ummamuudu''' om perimüsmuusiga- ja popansambli, miä tegotsõs Lõuna-Eestin ja mink juurõq ommaq [[Võro]] liinan. Ansambli mäng hindätettüisi poplaulõ ja hindä perrä säetüisi rahvalaulõ [[Eesti kiil|eesti]] ja [[Võro kiil|võro keelen]]. Ummamuudu om edimäne ansambli, miä nakas' tegemä võrokeelist popmuusikat. Näide kõgõ suurõmbas hitis om [[Rahmani Jani]] kirotõt laul "Kõnõtraat", miä oll' [[Eesti]] edetabõlidõ tipon 1994. a. sügüse. Viil ommaq laembalt tunnõduq luuq "Tunnen ära", "Ka sisaliku tee", "Valgem pool", "A mille" ja tõsõq.  

Ansambli tekkü 1989. aastaga [[mahlakuu]]n, ku neli latsi lauluansamblin Võrukaelad Visnapuu Mare käe all helükoolitust saanuq koolipoissi võtiq [[Võro]] liinan pilliq kätte ja naksiq kantri- ja folkstiilin muusikat tegemä. Iistvidäjäs ja põhilidsõs laululuujas om Leisi Meelis.

Ansambli Ummamuudu ja seto leelokoori [[Leelonaase]] ütitsest projektist om vällä kasunu ansambli [[Ummaleelo]].

==Liikmõq==

Läbi aastagidõ ommaq ansamblin mängnüq: Aaviksoo Ain, Vendti Timo, Leisi Toomas, Leisi Meelis, Perli Antti, Kalvedi Heino, Lauridsa Are, Kahari Indrek, Salmi Sulev, Liivagu Lauri, Lillepea Andrus, Puusepä Roland, Salmi Jaanus, Luugi Meelis, Danieli Paul ja Sirila Marko.

===Liikmõq 1989===

*Aaviksoo Ain - kontrabass
*Leisi Meelis - kitra
*Vendti Timo - viiol
*Leisi Toomas - mandoliin

===Liikmõq 1997===

*Leisi Toomas - laul, bass
*Leisi Meelis - laul, akustilinõ kitra, lõõtspill
*Vendti Timo - laul, viiol, saksofon, toropill
*Perli Antti - klahvpilliq, mandoliin
*Salmi Sulev - eelektrikitra
*Salmi Jaanus - lüükriistaq
*Luugi Meelis - kontsõrthelü

==Albomiq==

#1993 "[[Ummamuudu (albom)|Ummamuudu]]" 
#1994 "[[Jälg]]" 
#1995 "[[Meie elu]]" 
#1995 "[[Jõul]]"
#1996 "[[Kõne Võrust]]" 
#2004 "[[Üts ummamuudu liin]]"

==Välislink==

*[http://web.ibs.ee/ummamuudu/ Ansambli kodolehekülg]

[[Category:Eesti ansambliq]]
[[Category:Võrokeelitsit laulõ laulnuq artistiq]]
[[Category:Setokeelitsit laulõ laulnuq artistiq]]
