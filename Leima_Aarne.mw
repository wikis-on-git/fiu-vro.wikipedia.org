'''Leima Aarne''' (sündünüq 1. jaanuaril 1962 Missoh) om seto [[Setomaa ülembsootśka|sootska]].

Timä esätalo, koh tä eläs, om [[Luhamaa nulk|Luhamaa nulgah]] [[Leimani]] külah. Keskkuuli käve tä [[Tarto]]h, säält edesi läts [[Tal'n]]a merekuuli. Päält tuud oll' tä kümme aastakka meremiis ja noq ommaq täl kõik maailma nulgaq läbi kolgatõt.<ref name="kogo">[https://www.setomaa.ee/kogukond/teemaveeb/kuningriik/kroonikogo/leima-aarne Kroonikogo: Leima Aarne].</Ref>

2012. aastagal läts tä Setomaalõ tagasi [[Setomaa Liit|Setomaa Valdu Liidu]] mano ettevõtlusvedosnikost.<ref name="kogo"> 

Seto Kuningriigi ülembsoots'kast valiti Leima Aarne [[2012]]. aastagal kuningriigipääväl [[Verska]]h ja viil kats kõrda: [[Luhamaa]]l aasta ildampa, 2013. aastagal, ni jalki Verskah [[2016]]. aastagal. 2014.–2016. aastagal ni 2017. aastagast alatõh om tä olnuq Seto Kuningriigi [[kroonikogo]] liigõh.<ref name="kogo"> 

Tä om [[Seto kongressi vanõmbidõ kogo]] liigõh. 

Leima Aarne om Luhamaa küläseltsi üts vedosnik. Üteh [[Leima Matis]]ega om tä tennü filmi "[[Peko päiv]]" ja tege Setomaal giiditüüd.<ref name="kogo"> 

"Tõistõ rahvide ja kultuurõ nägemine om avitanuq umma löüdäq, mõistaq ja hoitaq," ütles Leima Aarne eis ülembsoots'ka tüüst. "Tiiämi, õt inämbüs setosid eläs välähpuul Setomaad, ja kipõlt sai mullõ selgest, õt tiidmist, mis kotoh sünnüs, oodõtas väega. Soots'ka tähendäs ka ‘sõna tuuja’. Ütes mu päämädses tsihis oll' olla' kimmäs lüli Setomaa ja muial olõvatõ setodõ vaihõl. Tiidmine, õt kiä olt, kost tulõt, avitas tii pääl püssü'. Hüä, ku tuu tiidmine om minejäl kotost üteh võttaq."<ref name="kogo"/>

==Lätteq==

[[Katõgooria:Setomaa inemiseq]]
