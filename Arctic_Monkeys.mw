[[Pilt:Arctic Monkeys - Orange Stage - Roskilde Festival 2014.jpg|pisi|475x475px|Arctic Monkeys Roskilde Festivalin aastagal 2014]]
'''Arctic Monkeys''' om aastagal [[2002]] [[Sheffield|Sheffieldin]] kokko tulnuq inglüse [[Rokkmuusiga|rokk]]<nowiki/>ansambli. Sinnäq kuulusõq [[Turneri Alex]] (laul, kitra), [[Heldersi Matt]] (trummiq, laul), [[Cooki Jamie]] (kitra) ni [[O’Malley'i Nick]] (basskitra, põh'alaulminõ). 

Arctic Monkeys om vällä andnuq kuus albummi: ''Whatever People Say I Am, That’s What I’m Not'' (2006), ''Favourite Worst Nightmare'' (2007), ''Humbug'' (2009), ''Suck It and See'' (2011), ''AM'' (2013), ''Tranquility Base Hotel & Casino'' (2018). 

Neide edimäne album oll' [[Inglüsmaa|Inglüsmaal]] pikält kõgõ kiirembält müünüq album. Aastagal 2013 muusigaaokiri ''Rolling Stone'' nimmas seo kõgõ ao 30. edimädses albumis.

Arctic Monkeys om üts edimädsi andamlid, miä sai popis interneti kaudu ja näid om peet näüdüses, kui vahtsit ansambliid võinuq reklaamiq. 

Neide popimba lauluq ommaq ”I Bet You Look Good on the Dancefloor”, ”505” ja ”Do I Wanna Know?”.

<span class="reference" id="cite_ref-9"></span><span class="reference" id="cite_ref-allmusic_3-7"></span><span class="reference" id="cite_ref-marketing_10-0"></span><span class="reference" id="cite_ref-11"></span>
[[Katõgooria:Inglüse muusiga]]
[[Katõgooria:Rokkansambliq]]
[[Katõgooria:Rokkmuusiga]]
