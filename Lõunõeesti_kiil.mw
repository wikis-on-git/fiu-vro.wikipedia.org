{{Kiil
| nimi  = Lõunaeesti kiil
| kon kõnõldas  = [[Eesti|Eestin]]
| kõnõlõjidõ arv  = 80 000
| kon om ammõtlinõ = -
| kiilkund = uurali
| keelerühmäq = soomõ-ugri<br />õdagumeresoomõ
| iso1  = -
| iso2  = fiu
| iso3  = est, vro
}}

[[Image:Lounanaeesti k ja keelesaari kaart en.jpg|thumb|350px|right|Lõunaeesti (võro, seto, mulgi, tarto) kiil ja keelesaarõq (Lutsi, Leivu ja Kraasna)]]

'''Lõunaeesti kiil''' om [[soomõ-ugri keeleq|soomõ-ugri kiili]] [[õdagumeresoomõ keeleq|õdagumeresoomõ]] lõunarühmä [[kiil]] vai kiili (ja murdidõ) rühm. Lõunaeesti keele lähkümbäq sugulasõq ommaq [[eesti kiil|eesti]], [[vad'a kiil|vad'a]], ja [[liivi kiil|liivi]] kiil. Lõunaeesti keeleq ommaq [[võro kiil|võro]], [[mulgi kiil|mulgi]], [[tarto kiil|tarto]] ja [[seto kiil]]. Naid kiili või pitäq [[Eesti]] põlitsis piirkundliidsis keelis. 

Traditsioonilidsõ arvamisõ perrä om lõunaeesti kiil [[eesti kiil|eesti keele]] lõunaeesti murdõrühm vai päämurrõq, mink ala käüväq võro, mulgi ja tarto murrõq ni seto murrõq vai murrak. 

Lõunaeesti keele täämbädse päävä variandõst peetäs umaette keeles inämbüisi õnnõ [[võro kiil]]t, miä om eesti kiräkeelest kõgõ kavvõmb ja erälde keeles tunnistõt ka ISO Riikevaihõlidsõ Standardiorganisatsiooni puult (([http://www.sil.org/iso639-3/documentation.asp?id=vro keelekuud ''vro'']). Seto kiilt peetäs keeletiidüsen inämbüisi võro keele variandis. Tuuperäst om võro ja seto keele jaos mõnikõrd pruugit ka liitnimme ''võro-seto kiil''. 

Lõunaeesti keeleala õdagu- ja põh'ajaon kõnõldavit Mulgi ja Tarto keelevariantõ peetäs täämbätseni pääväni inämbüisi murdis. Nääq ommaq põh'a- ja lõunaeesti keeleala piiri pääl, tuuperäst ommaq saanuq pall'o mõotuisi põh'aeesti poolõ päält ni kujonuq loomuligus üleminekis lõunaeesti süämen kõnõldavalt maksimaalsõlt lõunaeestilidselt võro keelelt eesti keelele. 

==Keele nimetämisest==

Terminit ''lõunaeesti kiil'' pruugitas innekõgõ keele- ja kirändustiidüsen, kultuuriluun ni ammõtligun kontekstin (nt keele riikliidsin arõndusprogrammõn) lõunaeesti kiili ütitses nimetüses vai lõunaeesti kiräkeelist kõnõldõn. Traditsioonilidsõn murdõtiidüsen kõnõldas ''lõunaeesti murdist''. Keele kõnõlõjaq esiq pruukvaq inämbüisi ummi keelenimetüisi: ''võro'', ''seto'', ''tarto'' ja ''mulgi kiil''. Samasugune pruukminõ om harilik ka eesti üldkeelen (nt meediän).

Lõunaeesti kiilt om (päämidselt 1990. aastidõ algusõn) nimetet ka ''uandi'' (''ugandi''), ''ugala'' vai ''võro-seto'' keeles. Nimetüs ''uandi'' om peri Ugandi muistidsõ maakunna nimest ja tuuga om tähüstet innekõgõ tuu muistidsõ maakunna maiõ pääl olõvit tarto ja võro kiilt vai naidõ kiräkiili. Nimetüs ''ugala'' om saad muistitsidõ maakundõ Ugandi ja Sakala nimetüisi kokko pandõn, et ka mulgi kiilt üten haardaq. Liitnimetüsega ''võro-seto'' om näüdät võro ja seto keelelist kokkokuulumist. Ei muistitsidõ maakundõ nimist peri keelenimeq ega ka liitnimi ''võro-seto'' olõ-i laembat pruukmist löüdnüq.

==Aolugu==

Kooniq 19. aastagasaani olliq pruugin kats pia võrdsõt kiräkiilt - põh'aeesti (talliina) kiil ni lõunaeesti (tarto) kiil. [[Lõunaeesti kiräkiil|Lõunaeesti kiräkeelen]] ilmu [[1686]]. aastal, inne põh'aeesti kiilt, Wastne Testament ([[Vahtsõnõ Testament]]), a terveq [[piibli]] ilmu perän tervehnä siski põh'aeesti keelen. Ütitses eesti kiräkeeles sai peräkõrd  põh'aeesti kiil, minkperäst lõunaeesti kiil ja timä kiräkiil jäiq taadõplaanilõ. 

==Täämbäne päiv==

[[Pilt:Leuleminekkaartsuur.JPG|thumb|500px|left|Täämbädse päävä lõunaeesti keelekaart]]

Seo ilma aigo om lõunaeesti keele kõgõ jovvulidsõmb ja inämb edendet osa [[võro kiil]], mil om uma [[võro kiräkiil|kiräkiil]], kirändüs ja meediä ni midä opatas ka võro keeleala koolõn ja Tarto Ülikoolin. Võro keele kaitsõs, edendämises ja uurmises om luud eräle riigiammõt [[Võro Instituut]]. Veidemb om tegeld [[seto kiil|seto]] ja [[mulgi kiil|mulgi keele]] arõndamisõga. Ainugõnõ lõuneesti kiil, mink edendämises olõ-i tegünüq ütiskundlist liikmist, om [[tarto kiil]]. 

Aastagast 2000 om lõunaeesti keele kaitsõ ja arõndamisõ töid tugõnuq kultuuriministeeriumi ala luud riiklinõ programm "Lõunaeesti kiil ja kultuur".

==Kaeq ka==
*[[Lõunaeesti kiräkiil]] [[Ugandi kiil]]
*[[Võro kiil]] [[Seto kiil]] [[Tarto kiil]] [[Mulgi kiil]]
*[[Eesti kiil]]

==Välislingiq==
*[http://www.wi.ee Võro Instituut]
*[http://www.ut.ee/lekeskus Tarto Ülikooli Lõuna-Eesti keele- ja kultuuriuuringidõ keskus]
*[http://www.kul.ee/index.php?path=407 Riiklinõ programm "Lõunaeesti kiil ja kultuur 2000-2004"]
*[http://www.kul.ee/index.php?path=0x879 Riiklinõ programm "Lõunaeesti kiil ja kultuur 2005-2009"]

{{Uurali keeleq}}

[[Category:Lõunaeesti kiil]]
[[Category:Keeletiidüs]]
[[Category:Keeleq]]

[[da:Sydestisk]]
[[de:Südestnische Sprache]]
[[et:Lõunaeesti keel]]
[[en:South Estonian language]]
[[es:Estonio meridional]]
[[eo:Suda estona lingvo]]
[[fr:Langues sud-estoniennes]]
[[mk:Јужен естонски јазик]]
[[ce:Къилбенан-эстонхойн мотт]]
[[ru:Южноэстонский диалект]]
