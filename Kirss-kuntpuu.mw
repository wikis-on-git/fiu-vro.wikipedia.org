'''Kirss-kuntpuu''' (''Cornus mas'') om väiku puu vai puhm kuntpuu perrekunnast.

== Levik ==
Kirss-kuntpuu om peri põh'apuulkerä parrastvüüst – [[Aasia]] lõunõhummogusast ni [[Kesk-Ameeriga|Kesk-]] ja Põh'a-Ameerikast. Luuduslinõ kasvukotus om kuiv segämõts. Kirss-kuntpuud om ka Eestihte sisse tuud. Näütüses kasus taa Tarto botaanigaaian, kon ka häitses ja kand marjo.

== Kirjelüs ==
[[Pilt:Cornus_mas_in_Blüte_Hegerberg_03.JPG|vasakul|pisi|Häitsvä kirss-kuntpuu]]
Ossaq ommaq kõvaq, häste argnõvaq ja kitsa võraga. Või ollaq nii puu ku ka mitmõharolinõ puhm. Võrsõq omaq kandilidsõq ni ossaq hallikasrohilist värmi. Kirss-kuntpuu häitses varra keväjä, aprilli keskpaigan. Häitsmeq ommaq väikuq ja kõlladsõq.  

Mar'aq ommaq süüdäväq ja saavaq valmis ilda sügüse, hariligult rehekuun. Mar'aq ommaq pikligadsõ kujo ja pikligadsõ luusiimnega luuviläq, kaaldvaq 2 grammi ümbre ja ommaq kütselt tummõvereväq, a om olõman ka kõlladsõ-, roosa- ja mustaviläliidsi muudõ. Maik om hapumakõ, parkva ja ummamuudu kõrvalmaitsõga. 
[[Pilt:Cornus_mas_sl1.jpg|pisi|Kirss-kuntpuu maŕaq]]

== Lätteq ==
<references />
