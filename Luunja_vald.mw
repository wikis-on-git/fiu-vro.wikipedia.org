Luunja vald om umavalitsusütsüs Tarto maakunna hummogujaoh Imajõõ ürgoru kurapuulseh perveh. Valla suurus om 132 ruutkilomiitret. Vallakeskus om Luunja allõv ja vallah om 20 külä. Kõgõ suurõm külä om Kavastu külä, koh om 383 elonikku. Luunja vallah om 5182 elonikkuq.
[[Pilt:Luunja vald 2017.png|pisi|Luunja vald (2017)]]
[[Pilt:Luunja mõisa park.jpg|pisi|Luunja mõisa park]]
Luunja vallah om kats latsiaidaq ja üts kuul, koh om piaaigo 500 last. Luunja vald om kõgõ inämp tunnõt kurgikasvatamisõ peräst, vallah om Grüne Fee Eesti As, kiä kasvata kurkõ ja muud aiakraami. Luunjah om ka Tarmeko As, koh tetäs tarõkraamiq. Luunjah om ka mitu talli ja palju hobõsit. Luunjah om illos viiviir ja satam koh saa tsukõlda ja loodiskuga sõita. Imäjõõ veereh om ka Imajõõ Suursuu koh saa matkal käüä. Kavastu küläh om Kavastu parv, miä om ainukõnõ tegev parv Eestih. Om ka kultuurimaja koh om pallo huvitsõõreq. Kuuli man om ka spordiplats ja vallah om pallo kergliikmihtiisiq. 

Luunjaht om peri ka tunnõt inemiseq, näütüses maadlõja Jaan Jaago, kirämiis Karl-Eduard Sööt ja Ernst Hiis, kiä oll klaverimeister.

Luunja vald tettiq 1991. aastakka lehekuu 16. pääva aigo. Parhilla om Luunja vallavanõmb Aare Anderson. Varasemal aol om Luunja vald olnuq Uue-Kastrõ piiskupilinnuse jago. Uue-Kastrõ piiskuplinnus oll oluline Tarto liina hoitmisõl Põhasõa aal. Luunjah om olnuq ka mõisaq, kõgõ suurõmbaq olliva Luunja ja Kavastu mõisaq. Luunjah oll viil 6 mõisäq. Mõisaaost om alale jäänuq illosaq mõisapargiq.
