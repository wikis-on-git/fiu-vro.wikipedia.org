{{Kiil|nimi=Kamassi kiil

калмажи шəкə|kiilkund=[[Uurali keeleq]]|keelerühmäq=[[Samojeedi keeleq]] [[Lõunasamojeedi keeleq]]|iso3=[[iso639-3:xas|xas]]|kon kõnõldas=[[Vinnemaa]]|kõnõlõjidõ arv=0|kon om ammõtlinõ=olõ-õiq}}

'''Kamassi kiil''' om häönüq [[Uurali keeleq|uurali kiil]] [[Lõunasamojeedi keeleq|lõunasamojeedi kiili]] rühmän. 

Kamassi keele viimäne kõnõlõja oll' [[Plotnikova Klavdija]], kiä kuuli [[20. süküskuu päiv|20. süküskuu pääväl]] [[1989]]. aastagal.

== Aolugu ja ülestähendämine ==
Nigu võro, eesti ja mitmõq tõsõq keeleq, om kamassi kiil tegünüq vanast [[Uurali algkiil|Uurali algkeelest]], miä umbõs 4000 aastakka tagasi läts lakja soomõ-ugri (kon om ka võro kiil) ni samojeedi algkeeles. 

Edimädseq teedäqolõvaq ülestähendüseq ommaq [[18. aastagasada|18. aastagasaa]] edeotsast, ku Messerschmidt ja Strahlenberg käve [[Piitre I]] tahtmisõl [[Tsiber|Tsiberit]] pite paigapäälsit kiili uur'man ni naidõ kiili sõnno üles kir'otaman. Näütüses kirotõdi üles numbriq 1–12.

1925. aastagal [[Tugarinovi Arkadi]] käve kamassi kiilt üür'man Abalakovo külän, kohe tuus aos oll' jäänüq õnnõ 9 majapedämist, kon kamassi kiilt viil mäletedi. Kamassiq kõnõliq tuus aos jo päämdäselt õnnõ [[Vinne kiil|vinne kiilt]]. 

Viimädsist kõnõlõjist om Tarto Ülikooli arhiivin päält 11 tunni lindistuisi. Kamassi keele viimäne kõnõlõja oll' [[Plotnikova Klavdija]], kiä kuuli [[20. süküskuu päiv|20. süküskuu pääväl]] [[1989]]. aastagal.

== Näüdüs ==

=== Sõnaq ===
Tan ommaq mõnõq sõnaq, miä ommaq kamassi ja võro keelen üttemuudu.

* кола (''kola'') – kala
* колмэ (''kolmǝ'') – koolnuq
* куро (''kuro'') – kurg
* ле (''le'') – luu
* ман (''man'') – mina
* миӈэм (''mińǝm'') – minemä
* мунӱй (''munuj''), мунӭй (''munǝ̑j'') – muna
* мо (''mo'') – miä
* не̄ (''nē''), не (''ne'') – naanõ
* ним (''nim''), нэм (''nǝm'') – nimi
* сима (''sima'') – silm
* сы (''sõ'') – süä

== Vällälingiq ==
* [https://arhiiv.err.ee/vaata/veelinnurahvas Mere Lennarti film "Viitsirgurahvas". Kamassi kiilt om kuuldaq al. 0:17. Pruugit 02.09.2021. (''eesti keelen'')]

[[Katõgooria:Samojeedi keeleq]]
[[Katõgooria:Häönüq keeleq]]
