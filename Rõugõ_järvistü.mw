[[Pilt:Ratasjärv.jpg|pisi|Ratasjärv]]
'''Rõugõ järvistü''' om järvistü säitsmest järvest [[Haani korgustik|Haani korgustigu]] põh'aõdaguservän. Nuuq järveq ommaq rian Rõugõ ürgoron ja järviahila pikkus om 6,5 km. Järvistühe kuulussõq: 
*[[Liinjärv]],
*[[Valgjärv (Rõugõ)|Valgjärv]], 
*[[Suurjärv (Rõugõ)|Suurjärv]], 
*[[Kaussjärv]],
*[[Ratasjärv]],
*[[Tõugjärv]], 
*[[Kahrila järv]].

Rõugõ järvistü kuulus [[Haani luuduspark]]i. Kõigin järvin (esiqeränis [[Liinjärv]]en) om pall'o [[läteq|lättit]]. Järvist (vällä arvat [[Valgjärv (Rõugõ)|Valgjärv]] ja [[Kaussjärv]]) juusk läbi [[Aiju jõgi]].

[[Suurjärv (Rõugõ)|Suurjärv]] om [[Eesti]] kõgõ sügävämb [[järv]]. Järvin om ka pall'o settit, [[Liinjärv]]en üle 21 miitre.

Päämädseq [[kala]]q ommaq [[ahhun]], [[särg]], [[haug]] ja [[nurg]].

[[Katõgooria:Võromaa järveq]]
