Sunda kiil

							Sunda kiil (Basa Sunda) 
							Kõnõldas Indoneesiän 
							Kõnõlõjit 34 mill'onat 
							Ammõtlinõ kiil Õdagu-Jaava (piirkundlinõ kiil)
							Keeletiidüsline rühmitüs 
							Kiilkund õdagu-austroneesiä 
							Keelerühmäq malai-polüneesiä
							Keelekoodiq 
							ISO 639-1 su
							ISO 639-2 sun
							ISO 639-3 sun

Sunda kiil om õdagu-austroneesiä kiilkunna kiil, midä kõnõlõs 34 mill'onat inemist Indoneesiän Jaava saarõ õdagujaon. Seo om umbõs 15% Indoneesiä elonikkunnast. Inämbüs sunda keele kõnõlõjist mõist ka indoneesiä kiilt.
Lähkümbäq sugukeeleq ommaq madura ja malai kiil. Sunda murdõq jagonõsõq kuvvõs rühmäs:
õdagu-, põh'a-, lõunõ-, keskhummogu-, põh'ahummogu- ja lõunahummogurühm. Pääas'aligult kõnõldas lõunõ- ali Priangani murrõt. 
Kiilt kirotõdas parhilla ladina kirän, miä om tarvitusõl 19. aastagasaa keskpaigast. Sunda keele kirotus käü tävveligult välläütlemise perrä.
Aoluulidsõlt oll' 13. aastagasaani tarvitusõl araabia tähistü ni 14.-18. aastagasaal vana sunda kiräviis (Aksara Sunda Kuna). 1990. aastagail standardiseeriti ja moderniseeriti viimädse perrä kaq sunda kiräviisi (Aksara Sunda), midä kuikipall'o siskiq tarvitõdas. Ammõtlist keelekõrraldust sunda keelen lajalidsõmalt tetä-iq.  
Kõgõ vanõmbaq keelemälehtüseq ommaq peri 14. aastagasaast. 
Sunda keele nimi tulõ sanskriti keelitsest sõnast su, tähendüsega hüä vai valgus. 
1904. aastagal kuulutõdi, et sunda kiil koolõs globalisiirümise läbi 2000. aastagas ärq. Parhilla om löüt, et inämbüs sundiist umast keelest inämb hooli-iq, innemb tarvitas indoneesiä kiilt.


[[katõgooria:keeleq]]

[[en:Sunda language]]
