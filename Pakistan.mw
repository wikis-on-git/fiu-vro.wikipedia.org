{{MaaInfokast|
Nimi=Pakistan <br />اسلامی جمہوریہ پاکستان|
Genitiiv=Pakistani|
Lipp=Image:Flag of Pakistan.svg|
Vapp=Image:Coat of arms of Pakistan.svg|
Kaart=Image:Pakistan in its region (claimed and disputed hatched).svg|
Riigikiil=[[urdu kiil]], [[inglüse kiil]]|
Pääliin=[[Islamabad]]|
Suurus= 803 940|
Rahvaarv= 172 900 000 (2008)|
Internetitunnus=[[.pk]]
}}

'''Pakistan''' (urdu keelen ''Pākistān'') vai '''Pakistani Islamivabariik''' om riik Lõunõ-[[Aasia]]n. Pakistani [[pääliin]] om [[Islamabad]].

Pakistanist lõunõn ommaq [[Araabia meri]] ja [[Omaani laht]] (merepiiri pikkus om 1046 km), hummogu puul om [[India]], õdago ja põh'a puul om [[Afganistan]], lõunõõdago puul om [[Iraan]] ja põh'ahummogu puul om [[Hiina]]. Omaaniga om Pakistanil ütist merepiiri. 

Pakistanil om suurusõ poolõst 7. sõavägi maailman. Täl om tuumapomm. Pakistan om [[Ameeriga Ütisriigiq|Ameeriga Ütisriike]] üts kõgõ tähtsämb liitlanõ, kiä ei kuuluq [[NATO]]he. Niisamatõ om tä Hiina strateegilinõ liitlanõ.

== Nimi ==
Nimi ''Pakistan'' tähendäs urdu ja pärsiä keelen "puhtidõ maad". Tuu sõna lõi 1933. a. kujol ''Pakstan'' uma riigi luumisõ iist võitlõja  Choudhary Rahmat Ali, kiä avald' tuu uman pamfletin "Noq vai ei ilmangi". Tuu nimi om lühendüs, miä piät tähüstämä "kolmõkümmend mill'onat moslõmivelje, kiä eläseq PAKSTANin, minka all miiq mõtlõmiq viit [[India]] põh'apoolist ütsüst: '''P'''andžabi, ('''A'''fgaani provintsi), '''K'''ašmiri, '''S'''indhi, ja Belutšis'''tan'''i". Täht 'i' panti peränpoolõ mano, et tuud sõnna olnuq lihtsämp vällä üteldäq.

== Aolugu ==
Maal, miä s'oo ilma aigo om Pakistan, om olnuq mitmit muistitsit kultuurõ, muuhulgan Mehrgarhi kultuur [[kiviaig|noorõmbast kiviaost]] ja [[pronksiaig]]nõ [[Indusõ oro tsivilisats'uun]]. Ildampa om tuud piirkunda mõotanuq hindu, pärsiä, kreeka, islamistlik, türgü-mongoli, afgaani ja sikhi kultuur ja rändeq/vallutusõq. Tä om kuulunuq [[India]] ja [[Iraan|Pärsiä]] ilmariike ala, araabia kalifaatõ ala, Mongoli, Moguli, Durrani, Sikhi ja [[Ütiskuningriik|Briti]] riigi ala. 

Pakistan sai Briti riigi alt vabas 1947. aastagal pääle vabahussõda, midä juhtõ Muhammad Ali Jinnah ja kon Briti India moslõmiq tahiq umma riiki saiaq. Edimält oll' Pakistan dominjon, a pääle vahtsõ põhisäädüse vastavõtmist 1956. a. sai täst islamivabariik. 1971. a sõalidsõn konfliktin lei hummogupoolinõ Pakistani osa Pakistanist lahko ja luudi [[Bangladesh]]i riik.
[[Pilt:Minar e Pakistan.jpg|200px|thumb|Minar-e-Pakistan, Pakistani vabahusõ sümbol]]

== Poliitiga ==
Pakistan om föderaalnõ [[parlamentaarnõ vabariik]]. Riigipää ja sõaväe ülembjuhataja om president.

== Luudus ==
[[Pilt:Paktopo de.jpg|250px|left|thumb|Pakistani kaart]]
Pakistanin om pall'o maavärinit. Noist kõgõ kõvõmb oll' 2005. a., ku hukka sai üle 100 000 inemise.

Pakistani pindala om 880 940 km&sup2;, tuu om umbõs sama pall'o ku [[Prantsusmaa]]l ja [[Ütiskuningriik|Ütiskuningriigil]] kokko. Hummogu-Pakistan om [[India platoo]] pääl, õdagu- ja põh'ajago ommaq [[Iraani kiltmaa]] ja [[Õuraasia laam]]a pääl. Riigil om 1 046 km rannikut (lõunõn om [[Araabia meri]]) ja 6 774 km maisõmaapiiri — 2 430 km [[Afganistan]]iga põh'aõdagun, 523 km [[Hiina]]ga põh'ahummogun, 2 912 km [[India]]ga hummogu ja lõunõ puul ja 909 km [[Iraan]]iga lõunõõdagu puul.

Põh'a-Pakistanin ommaq väega korgõq mäeq. Sinnäq jääs üts osa [[Karakoram]]i ja [[Pamiir]]i mägestikust. Muuhulgan om Pakistanin  korgusõ poolõst tõnõ mägi maailman - [[K2]] (8 611 miitret). Õdagu-Pakistanin om Belutšistani platoo, Hummogu-Pakistanin ommaq [[Thari kõrbõ]], Pandžabi tasandik ja Sindhi tasandik. Kõgõ suurõmb jõgi om [[Indus]], miä juusk Kašmirist läbi Pakistani Araabia merde.

Pakistanin om neli aastagaaigo: jahhe ja kuiv [[talv]] [[joulukuu]]st [[radokuu]]ni, kuum ja kuiv [[kevväi]] [[urbõkuu]]st [[lehekuu]]ni, vihmanõ [[suvi]] [[piimäkuu]]st [[süküskuu]]ni, ja [[süküs]] [[rehekuu]]n ja [[märtekuu]]n. Paiguldõ nakkasõq naaq aastagaaoq varrampa vai ildampa pääle. [[Vihm]]a hulk om mõnõl aastagal suurõmb, mõnõl vähämb nink [[üleujotus]]õq ja [[põud|põvvaq]] olõ-iq harvaq.

== Valitsõmisjaotus ==
Pakistan jagonõs neläs provintsis (''sūbah'') ja neläs liidoalas* (''ilaqa''):
{|
|- style="vertical-align:top;"
|
*[[Azad Kashmir]]* (kaardi pääl numbrõga 7)
*[[Belutšistani provints|Belutšistan]] (1)  	 
*[[Hõimualaq]]* (6)
*[[Liidopääliina ala (Pakistan)|Liidopääliina ala]]* (5)
*[[Põh'aõdago piiriprovints]] (2)
*[[Pandžab (Pakistan)|Pandžab]] (3)
*[[Põh'aalaq (Pakistan)|Põh'aalaq]]* (8)
*[[Sindh]] (4)
| style="padding-left:20px;" | [[Pilt:Sub Pakistan.png|200px|Pakistani provintsiq]]
|}

Kõgõ suurõmba rahvaarvoga om Pandžabi provints, a pindala poolõst om kõgõ suurõmb Belutšistan.

== Majandus ==
Pakistani majandus om puulindustrialiseerit. Herksämp majanduselo käü [[Indus]]õ jõõ veeren. 

Kui 1947. a. oll' Pakistan väega vaenõ maa, sõs pääle tuud om majandusõ kasvutempo olnuq korgõmp ku maailman keskmädselt. Kehvä juhtmisõ peräst om kasv 1990-ndide lõpost aigladsõmbas jäänüq.

Osutjovvu poolõst om Pakistani majandus 27. maailma maiõ hulgan.

== Rahvastik ==
Üle 170 mill'ona elänikuga om Pakistan rahvaarvo poolõst kuvvõs riik kõgõn ilman. Moslõmidõ arvo poolõst om tä tõnõ riik pääle [[Indoneesiä]]t. Pakistanin eläs mitmit rahvit ja sääl kõnõldas pall'osit kiili. 2009. aastagal oll' kõgõ suurõmb rahvarühm [[pandžabiq]], kedä oll' 78,7 mill'onat (44,15%), sõs tulliq 27,2 mill'onaga (15,42%) [[pohtuniq]], 24,8 mill'onaga (14,1%) [[sindhiq]], 14,8 mill'onaga (10,53%) [[seraikiq]], 13,3 mill'onaga (7,57%) [[muhadžiriq]] ja 6,3 mill'onagaq (3,57%) [[belutšiq]].

== Kultuur ==
Inämbüs inemiisi mõist [[urdu kiil]]t, a õnnõ 8% elänikest kõnõlõs tuud ku imäkiilt. Pall'o kõnõldas viil pandžabi, saraiki, pohtuu, sindhi ja belutši kiilt.

== Sport ==
Kuigi rahvusspordiala om [[maahoki]], om kõgõ populaarsõmp ala sõski [[kriket]].

== Välislingiq ==

{{commons|Pakistan}}

{{AasiaMaaq}}

[[Katõgooria:Pakistan]]
[[Katõgooria:Aasia riigiq]]
