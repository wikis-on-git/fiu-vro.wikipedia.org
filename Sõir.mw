Sõir om soolanõ, kõva ni väkev vahna ao pidolik piimäruug. Tuud tette keväja ja suvõl, ku piimä rohkõp oll. Sõira jaos nakati jo aiksahe hapund piimä korjama. Sõir sais kavva aigo, ku häste hoida. 
Sõira tette hariligult hapupiimast. Tuu keedete ärq väiku tulõ pääl, sõss kurnate hõrrõ rõiva pääl ärq, klopite munnõ sisse ja pante küümnet kah. Tuu segu pante linadsõ rõiva sisse, kui suur timä sai vai ku suurt tahete. Pante sõss ütes üüs ja päiväs rasse kivi sõira pääle, et liim häste vällä nõrgoss. Edesi kuiutõti sõir päävä käeh katussõ pääl kõvass.Läbikuivatõt sõir sais jõulune. Oll hüä ku tuud oll muguq võtt.
Munõlda oll sõirõ iks hüa tetä, tuu oll ruttu, a tuu saa-õs jälq nii hüä ku munnõga. Ku munnõ pallo sõira sisse sai, oll jälq illuss vahanõ sõir. Jaanipääss tette iks muna sõira. 
A tetti sõira ka rõõsast piimäst: sõss rõõsk piim aeti katlah kiima, panti kohopiim sisse ja aeti viil kiimä, sõss panti nardsu ni päivä saiba osta vällä. Üüse oll sõir soola seen, päivä saiba otsahn. 


== Välislingiq ==

http://www.ekspress.ee/news/paevauudised/toit/soir-kodukootud-juustunauding.d?id=27687893

== Kirändüs ==

Helju Kaal, Mari Must, Eevi Ross (2005) "Kuiss vanal Võromaal eleti". Eesti Teaduste Akadeemia Selts. Tallinn
