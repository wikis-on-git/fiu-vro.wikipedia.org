[[Pilt:Tamme-Lauri Tamm suvel.jpg|pisi|Tamme-Lauri Tamm suvõl]]

'''Tammõ-Lauri tamm''' om [[Eesti]] kõgõ jämmemb [[puu]]. [[Tamm]] kasus [[Urvastõ kihlkund|Urvastõ kihlkunnan]] Urvastõ külän Tammõ-Lauri talo maa pääl. Uurmiisi perrä nakas' puu kasuma 1326. aastagal. Tamm om 17 miitret korgõ. Tä ümbermõõt om rinnakorgusõlt 8 miitret. 

Tammõ-Lauri tamm om kujotõt Eesti 10-kroonilidse paprõraha pääl. Tammõ-Lauri tamm võeti luuduskaidsõ alaq piimäkuu 30. pääval 1939. aastagal. Sõs oll' taa Urvastõ valla Tammõ-Jüri nr. 30 talo krundi pääl ja timä umanik oll' Abeli Reinhold. 

Tammõ-Lauri tamm om kavva olnuq ka teedäqolõvalt Eesti kõgõ vanõmb puu. 1998. aastagal mõõdõti timä vannusõs 680 aastakka. 2004. aastaga andmidõ perrä om sõski olõman viil vanõmb puu Puhtulaiul [[Läänemaa]]l. Tuu vannus piässi olõma 800. aasta ringin. 

2016. aastaga võtt' Tammõ-Lauri tamm ossa Euruupa aasta puu võistlusõst.

==Pilte==
<gallery>
Tamme-Lauri tamm.jpg|Tammõ-Lauri tammõ tüvi
Tamme-Lauri tamm2.JPG|Tammõ-Lauri tamm keväjä
EEK-10krooni-rear.jpg|Tammõ-Lauri tamm Eesti kümnekroonidsõ rahatähe tagaküle pääl
Tamme-Lauri tamm suvepäeval.jpg|Tammõ-Lauri tamm põimukuun 2013
</gallery>

[[katõgooria:puuq]]
