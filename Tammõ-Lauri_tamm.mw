Tammõ-Lauri tamm om Eesti kõgõ jämmemb puu. Tamm kasus Urvastõ vallan ja kihelkunnan Tammõ-Lauri talo maa pääl. Uurmistõ perrä puu nakas kasuma 1326. aastakka. Tamm om 17 miitret korgõ. Ta ümbermõõt om rinnakorgõselt 8 miitret. 

Tammõ-Lauri tamm om kujutatu Eesti 10-kroonitse paprõraha pääl. Tammõ-Lauri tamm võeti luuduskaidsõ allaq piimäkuu 30.pääval 1939.aastakka. Sõs oll taa Urvastõ valla Tammõ-Jüri nr. 30 talo krundi pääl jo tuu omanik olli Abeli Reinhold. 

Tammõ-Lauri tamm om ka Eesti kõgõ vanõmb puu. 1998.aastakka mõõdeti timä vannusõs 680 aastakka. Agaq 2004.aastaka andmetil om olõman viil vanõmb puu Puhtulaiul Läänemaal, miä vannus piassi olõma 800.aasta ringin. 

2016.aastaga osalõs Tammõ-Lauri tamm Euroopa aasta puu võistlusõl.
