[[Pilt:Eesti_rahvarõivad-EE_1.jpg|pisi|Rahvarõivin eestläseq.]]
'''Eestläseq''' (varahadsõmb umanimitüs ''maarahvas'') om õdagumeresoomõ rahvas, [[Eesti]] põlisrahvas. Inämbüse eestläisi imäkiil om [[eesti kiil]].    

Eestläisi etnilidseq alambrühmäq ommaq näütüses [[võrokõsõq]], [[setoq]], mulgiq, saarlasõq ja hiidlasõq.

Rahvusõ tõlgõndamisõs pruugitas Eestin nn ''Kulturnation''<nowiki>'</nowiki>i põhimõttit: ütist kiilt ja kultuuriruumi. Taa om tõistmuudu, ku mitmin suurriigõn, nigu [[S'aksamaa]] ja [[Prantsusmaa]], kon rahvusõ liikmõs loetas kõiki riigin elävit inemiisi.
* 2011. aastaga rahvalugõmisõ perrä oll' eestläisi Eestin 903 000 inemist (69,7%).
Välänpuul Eestit eläs umbõs 160 000 väliseestläst vai eesti päritologa inemist. Päält Eesti eläs eestläisi rohkõmb viil [[Vinnemaa|Vinnemaal]], [[Soomõ|Soomõn]], [[Roodsi|Roodsin]], [[Ameeriga Ütisriigiq|USAn]] ja [[Kanada|Kanadan]].


[[katõgooria:rahvaq]]
