Burj Khalifah om Dubai emiraadin olõv pilvelahkja, mia tetti valla 4.jaanuaril 2010.

Burj Khalifah om ilmamaa kõgõ korgõmb hoonõ läbi ao. Taa om 828 miitret korgõ.

Taa erines tõistõst varõmb ehitetu korgõtest ehitüstest tuu puulõst, et sääl om ka eloruumõ. Huunõ alomasõl puul olevail 39 korrustõl om hotell. Huunõh om ka bürooruumiq.

Burj Khalifah om päämädse äriuulitsa Šeik Zayedi veeren. Hoonõ pidi olõma 818 miitret korgõ ja 160-kõrralinõ. Ta suurus pidi olõma 33,4 hektääri. Ta pidi massma 4,1 millardit USA dollarit, mia tege üte ruutmiitre tasos 12 300 dollarit.


'''EHITÜS'''

Huunõ pääehitüskunstnik om Adrian Smith. Huunõ teljä ja parhillanõ umanik om Emaar Properties.

Ehitüstüüd alostiva 21.septembrin 2004. Joba 21.juulil 2007, kui olli valmin 141 kõrrost, olli tuu hoonõ maailma korgõimb hoonõ. Sõs taa olli 512,1 miitret korgõ. Inne sjood olli kõgõ korgomb Taipei 101.
17.jaanuaril 2009 saavut hoonõ uma lõpliku korguse 818 miitret.

Lisas tollele, et Burj Khalifah om kõgõ korgõmb ehitüs aoluun, om taa ka läbi ao suurõmbide kõrraste arvoga hoonõ. Mineva rekordiumanik olli Maailma Kaubakeskus.
Huunen om ka kõgõ korgõmb ja kipõmb lift. Ta arõtas kibõhust kuni 64 km/h.

Burj Khalifah't ehitivä päämidselt vaesõq sisserändäjä Lõuna-Aasiast. Nää saiva väega veidüq palka.


'''KORGUSE MUUTMINÕ'''

Burj Khalifah korgust om mitu kõrda ümbre tettü. Algsõlt pidi taa olõma üttemuudu Melbourne'in olõva Grollo Tower'iga, mia om 560 miitret korgõ.

2006. aastagal andsõ ehitüskunstnik Marshall Strabala, kes tüütse hoonõ kallal kuni 2006.aastanõ, teedäq, et huunõ pidi tulõma 808 miitret korgõ.

17.juunil 2008 andsõ huunõ umanik tiidaq, et tä ei tii avaligus huunõ perämäst kõrda inne 2009.aastakka, ku hoonõ valmis om.

Hoonõ pääehitüskunstnigule Adrian Smithile tundusi, et hoonõ ülemäne jago es näe väega piinü vällä. Tä tahtsõ hoonõt tettä kõrgõmbas. Tä küsümise pääle otsustati huunõ korgõmbas ehitädä. Taaga es kasu huunõ korrustõ arv, vai ots muutusi peenembas. Taad tippu saasõ viil korgõmbas ehitädä kui vajja olõssi.


'''VIIPURSKUSSÜSTIIM'''

Huunõ ümbre om rajatu viipurskussüstiim, mia lätt massma 217 millonit USA dollarit. Viipurskussüstiimi projektiirse Califronian olõv ettevõtõ WET Design. 
Viipurskussüstiim om 250 miitret pikk ja seo purskas 150 miitre korgulõ. Taad süstiimi kiirgas 6600 valgustit ja 50 värviprojektorit.
