Nublu (kodanigunimegaq Markkus Pulk, sündnü 26. piimäkuul 1996) om Keiläst perit Eesti räpimiis.

== Laulõ aolugu ==
Nublu tuntumbaq/tunnedumbaq lauluq ommaq näütüses „Maq kah“ (eesti keelen „Mina ka“), „1-2“, „für Oksana“, „tmt“ ja „Kõgõkogo“ (eesti keelen „Universum“). 2020. aastaga talsikuus olli timä laulõ ja virpe (videoid) YouTube`in kaed umbõn 48,8 mill´onni kõrda – kõgõ kullõldumb olli laul „für Oksana“. Tuud olli kullõld 6,2 mill´onni kõrda.

== Koolitus ==
Markkus Pulk ope/opse põhikoolin Talliina Inglüse Kollõtsin ja keskkoolin Talliina Vanaliina Koolituskolleegiumi tiatriklassin. Parhillaq tä opp Tarto Suurkoolin aokirändüst ja läbikäimist bakalaureuse astmõn.

== Kittüisi ==
2021. aastagu Eesti Muusigavõidutähti pidoõdagul olli Nublu määrät säitsme võidutähe kandidaadis. Tä võit´ kuuś võidutähte: aaśtagu album´, aaśtagu muusigavirp (muusigavideo), aaśtagu alostusalbum´, aaśtagu lavakunstitegij (eesti keelen ''artist''), aaśtagu miislaulja ja aastagu ''hip-hop''-/räpp-/jorokõrrabluusi-laulja.
