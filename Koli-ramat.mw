''Taa artikli kõnõlõs Põlva kerkoopõtaja Schwartzi toimõndõt kooliraamatist. Vändra kerkoopõtaja Körberi toimõndõt kooliraamatidõ kotsilõ kaeq artiklit [["Koli-ramat" (Körber)]].''

'''Koli-ramat''' om Põlva kerkoopõtaja [[Schwartzi Johann Georg]]i toimõndõt ja 1852-1861 anonüümselt ilmunu säitsmeosalinõ kooliraamatidõ joro, miä oll' mõtõld oppajilõ käsiraamatis ni kihlkunnakooli- ja seminäriopilaisilõ oppõraamatis. Nuuq raamadoq anniq oppõtüü jaos inämb ja mitmõkülgsempä matõrjaali ku varatsõmbaq kooliraamadoq, eriti reaalainidõ osan. Raamadoq olliq kirotõduq nii, et nääq avitanuq ette val'mista tulõvaisi põllomiihi.

*Edimäne jago: "Lühhikenne öppetus öigest kirjotamissest", [[Schwartzi Johann Georg]], Tarto, 1852
*Tõnõ jago: "Arwamisse ehk rehkendamisse ramat" üten maamõõtmisõ oppusõgaq, [[Jõhvi]] kerkoopõtaja Meyer ja maamõõtja Brasch, Tarto, 1852
*Kolmas jago: "Öppetus Jummala lomadest, mis Ma peäl on", [[Võro]] kerkoopõtaja Lossius, Tarto, 1853
*Neläs jago: "Lühhikenne öppetus terwisse hoidmissest", [[Kreutzwaldi Friedrich Reinhold]], Tarto, 1854
*Viies jago: "Keograhwi, ehk öppetus Ma-ilma surussest ja Ma-ilma madest", [[Otõmpää]] kerkoopõtaja Kauzmann ja [[Pärnu]] kerkoopõtaja Schultz, Tarto, 1854



[[Category:Koolitus]]
