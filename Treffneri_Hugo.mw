{{Elokäük 
 | nimi = Treffneri Hugo
 | umakeeline_nimi = Hugo Hermann Fürctegott Treffner
 | pilt = Hugo Hermann Fürchtegott Treffner.jpg
 | sünnüaig = [[17. hainakuu päiv]] [[1845]]
 | sünnüpaik = [[Kanepi]]
 | kuulmisaig = [[13. urbõkuu päiv]] [[1912]]
 | kuulmispaik = [[Tarto]]
 | matmispaik = Tarto Raadi Vahtsõ-Jaani kalmuaid
 | ammõt = koolimiis
 }}

'''Treffneri Hugo''' ('''Hugo Hermann Fürctegott Treffner''', 1845-1912) oll' kooli- ja rahvusligu liikmisõ tegeläne. Tä asot' Tarton poiglatsi erägümnaasiumi, midä tundas [[Hugo Treffneri gümnaasium]]i nime all, ja oll' tuu juhataja uma elo lõponi. Oll' heränemisaol mitmidõ rahvusligõ seltse liigõq, [[Jakobsoni Carl Robert|Jakobsoni]] poolõhoitja. Umal aol oll' tä Tarto liinan üts värvikamb miis. Rahvusligu meele peräst kutsuti tedä Eesti Hugos.

==Elokäük==

Treffneri Hugo sündü [[17. hainakuu päiv|17. hainakuu pääväl]] [[1845]] Kanepin köstri perren. Käve koolin [[Tarto]]n ja [[Võro]]l. Oppõ pikkä aigo [[Tarto ülikuul|Tarto ülikoolin]] nink tuu kõrvalt tüüt' kodooppajan. Kuulu korporats'uuni Fraternitas Rigensis. Peräst ülikuuli pruumõ Hugo mitmõn paigan saiaq kerkoopõtaja tüüd. Kuigi kogohusõq olliq timä puult, es kinnüdäq baltis'akslaisist kerkojuhiq tedä rahvusligu meele peräst ammõtihe. Nii naas' Hugo 1882. a. taotlõma Tartohe eräkooli tegemise lupa. Säälgi saisiq baltis'akslasõq tälle vasta ja õnnõ 1883. a., pääle vahtsõ, vindläsest kuraatri Kapustini tulõkit anti luba tetäq vallalõ 3-klassilinõ II järgo poiglatsi kuul. Kooli toonatsõs tsihis oll' valmistaq kasvandikkõ ette kroonugümnaasiummi astmisõs, a joba 1890 naati esiq tävvemaholist gümnaasiumiharidust andma.

Treffneri Hugo kuuli [[13. urbõkuu päiv|13. urbõkuu pääväl]] [[1912]] [[Tarto]]n nink om matõt Tarto Raadi Vahtsõ-Jaani kalmuaida.

==Pereh==

*Esä Ludvig oll' Kanepi köstri.
*Kolm velje ja üts sõsar.
*1888 võtt' naasõs Ermasõ Elsa.
*Latsi es olõq.

==Haridus==

*Edimädseq tiidmiseq sai koton.
*[[Tarto gümnaasium]]
*Võro Franz Sintenise I järgo poiglatsikuul
*1865 tekk' [[Tarto ülikuul|Tarto ülikoolin]] kodooppaja eksämi.
*1868-1872 oppõ [[Tarto ülikuul|Tarto ülikoolin]] keeletiidüst.
*1872-1880 oppõ [[Tarto ülikuul|Tarto ülikoolin]] usutiidüst.

==Tüükotussõq==

*1865. aastagast oll' mitmõl puul (säälhulgan [[Poola]]n) kodooppaja ja and' erätunnõ.
*1883-1912 poiglatsi eräkooli ([[Hugo Treffneri gümnaasium]]i) juhataja.
*1896. aastagast Tarto vinnekeelidse Maria-kooli usuoppaja.
*1899-1912 Puškini tütärlatsigümnaasiumi usuoppaja.

==Ütiskundlinõ tegevüs==

*Treffneri Hugo võtt' ossa rahvusligust liikmisõst, oll'  [[Jakobsoni Carl Robert|Jakobsoni]] poolõhoitja.
*1870 oll' tä üts neläst [[Eesti Üliopilaisi Selts|Eesti Üliopilaisi Seldsi]] luujast, 1875. aastagast oll' seldsi juht.
*1870-1872 avit' organisiiriq [[Eesti Kirämiihi Selts]]i, oll' 1887-1890 tuu seldsi president.
*Oll' algusõst lõponi [[Eesti Aleksandrikooli pääkomitee]] liigõq.
*Oll' mitmõ laulupeo toimkunnan.
*Lei ütte kodokandi Kanepi tegemiisin.
*1886-1891 oll' [[Veske Mihkli]] asotõt aokirä "Oma Maa" vastutav välläandja.
*1887 oll' aokirä "Linda" vastutav toimõndaja.
*1887-1888 oll' "Eesti Postimehe" umanik ja toimõndaja. Oksjonil ostõdu "Eesti Postimehe" möi tä 1888 [[Tülgi Jakob]]ilõ.

==Mõttit==

*Ku ütskõrd tulõ kooldaq, sõs tiiä-iq, kost tuujaos külh aigu võtta.

==Treffneri Hugo ilokirändüsen==

*Treffneri Hugo perrä lei [[Tammsaarõ Anton Hansen]] uman romaanin "[[Tõdõ ja õigus]]" Maurusõ kujo.

==Mälehtüse hoitminõ==

Mälehtüssammas Tarton Vahtsõ-Jaani kalmuaian, autoriq [[Koordi Jaan]] ja [[Melliku Voldemar]], 1933.

==Välislink==

*[http://www.htg.tartu.ee/?sub=hugo Elolugu] Hugo Treffneri Gümnaasiumi kodolehe pääl.

[[Category:Võromaa inemiseq]]
