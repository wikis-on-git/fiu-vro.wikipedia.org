'''Treffneri Hugo''' (Hugo Hermann Fürctegott Treffner) (sündü 17. hainakuu pääväl 1845 [[Kanepi]]n, kuuli 13. paastukuu pääväl 1912 [[Tarto]]n, om matõt Tarto Raadi Vahtsõ-Jaani kalmuaida) oll' kooli- ja rahvusligu liikmisõ tegeläne. Tä asot' Tarton poiglatsi erägümnaasiumi, midä tundas [[Hugo Treffneri gümnaasium]]i nime all, ja oll' tuu juhataja uma elo lõponi. Oll' heränemisaol mitmide rahvusligõ seltse liigõq, [[Jakobsoni Carl Robert|Jakobsoni]] poolõhoitja.

==Elolugu==

Treffneri Hugo sündü Kanepin köstri peren. Käve koolin [[Tarto]]n ja [[Võro]]l. Oppõ pikkä aigo [[Tarto ülikuul|Tarto ülikoolin]] nink tuu kõrvalt tüüt' kodooppajan. Peräst ülikuuli pruumsõ Hugo mitmõn paigan saiaq kerkoopõtaja tüüd. Kuigi kogodusõq olliq timä puult, es kinnitäq baltis'akslaisist kerkojuhiq tedä rahvusligu meele peräst amõtihe. Nii naas' Hugo 1882. a. taotlõma Tartohe eräkooli tegemise lupa. Säälgi saisiq baltis'akslasõq tälle vasta ja õnnõ 1883. a., pääle vahtsõ, vinneläsest kuraatri Kapustini tulõkit anti luba tetäq vallalõ 3-klassilinõ II järgo poiglatsi kuul. Kooli toonadsõs tsihis oll' val'mistadaq kasvandikkõ ette kroonugümnaasiummi astmisõs, a joba 1890 naati esiq tävvemaholist gümnaasiumiharidust andma.

==Pereh==

*Esä Ludvig oll' Kanepi köstri.
*Kolm velje ja üts sõsar.
*1888 võtt' naasõs Ermasõ Elsa.
*Latsi es olõq.

==Haridus==

*Edimädseq tiidmiseq sai koton.
*[[Tarto gümnaasium]]
*Võro Franz Sintenise I järgo poiglatsikuul
*1865 tekk' [[Tarto ülikuul|Tarto ülikoolin]] kodooppaja eksämi.
*1868-1872 oppõ [[Tarto ülikuul|Tarto ülikoolin]] keeletiidüst.
*1872-1880 oppõ [[Tarto ülikuul|Tarto ülikoolin]] usutiidüst.

==Tüükotussõq==

*1865. aastagast oll' mitmõl puul (säälhulgan [[Poola]]n) kodooppaja ja and' erätunnõ.
*1883-1912 poiglatsi eräkooli ([[Hugo Treffneri gümnaasium]]i) juhataja.
*1896. aastagast Tarto vinnekeelidse Maria-kooli usuoppaja.
*1899-1912 Puškini tütärlatsigümnaasiumi usuoppaja.

==Välislink==

*[http://www.htg.tartu.ee/?sub=hugo Elolugu] Hugo Treffneri Gümnaasiumi kodolehe pääl.

[[Category:Võromaa inemiseq]]

[[et:Hugo Treffner]]
