'''Rõipõpini''' vai '''saakli''' vai '''saagal''' (pärsiäkeelidsest sõnast شغال ''shaghāl'') om pinisuku [[mõtsaelläi]], kiä eläs [[Afriga|Afrikan]], [[Aasia]]n ja Lõunõhummogu-[[Õuruupa]]n. Tä süü väikeisi ja keskmädse suurusõga eläjit ja ku vaja sõs ka rõipit. Rõipõpini pikäq [[jalg|jalaq]] ja kõvõraq pinihambaq ommaq luuduq väikeisi [[imetäjä|imetäjide]], [[tsirk|tsirkõ]] ja [[ruumaja|ruumajidõ]] jahtmisõs. Nääq võivaq maaha juuskõq pikki maid ja tuu man pikkä aigu hoitaq kibõhust 16 km/h (9.9 mph). Kõgõ truksambaq ommaq rõipõpiniq õdagudsõ ja hummogudsõ ao aigo. [[Põh'a-Ameeriga|Põh'a-Ameerikan]] eläväq [[koiott|koiotiq]] ommaq väega rõipõpinne muudo, mõnikõrd näid kutsutaski Ameeriga saagaliis.

Rõipõpiniq eläseq paariviisi, ega paar kaits umma maa-alla tõisi paarõ iist. Tuud tegeväq nääq umma maad ärq märken ja sissetungjit vihatsõhe takan aiõn. Noorõq rõipõpiniq eläseq vanõmbidõ maa pääl niikavva ku nääq hindäle uma maalapi löüdväq. Mõnikõrd sööväq rõipõpiniq pargin suurõmbat lõpnut eläjät, a hariligult pidäväq nääq jahti ütsindä vai paariviisi.
 
Rõipõpinne om kolm lihti: kuldrõipõpini (''Canis aureus''), musta säläga rõipõpini (''Canis mesomelas'') ja vöödiga rõipõpini (''Canis adustus''). 

<gallery>
Pilt:Flickr - Rainbirder - Golden Jackal.jpg|Kuldrõipõpini
Pilt:Jackal Cape cross 2009.JPG|Musta säläga rõipõpini
Pilt:Side-striped Jackal.jpg|Vöödiga rõipõpini
</gallery>

[[Katõgooria:Mõtsaeläjäq]]
