[[Pilt:Persian Plateau.png|250px|thumb|Iraani kiltmaa]]

'''Iraani kiltmaa''' om kiltmaa Iin-[[Aasia]]n, [[Iraan]]i, [[Afganistan]]i ja [[Pakistan]]i alal. Timä suurus om 2,7 mill'onat km&sup2;, hummogust õdaguhe om 2500 km, põh'ast lõunahe 1500 km. Põh'aõdagun putus tä kokko [[Armeeniä mägismaa]]ga, põh'ahummogun ([[Hindukuš]]i kaudu) [[Pamiiri mägismaa]]ga. Muial ommaq tä veeren mägestiguq (hariligult 2000-4000 miitret korgõq), miä lääväq üle madalikõs vai ommaq mere veeren. Nuuq veeremägestiguq ommaq [[Elburs]] (kõgõ korgõmb mägi sääl om [[Damavand]], 5604 m), [[Kopetdag]], [[Zagros]], [[Makran]] ja [[Suleiman]]. Kiltmaa siseosan ommaq mäkiahilaq ja näide vaihhõl, 500-2000 m korgutsõl oroq, kost vesi vällä joosõ-iq ja kon om hulka [[soolajärv]]i. 

Iraani kiltmaal om väega kuiv sisemaa ilm. [[Hainakuu]]n om lämmind keskmädselt 40 kraati, [[vahtsõaastakuu]]n külmä kooni 30 kraati. Siseosan satas 50-100 mm aastagan. 

Iraani kiltmaal ommaq päämädselt puulkõrbõq ja [[kõrbõ]]q. Kõgõ suurõmbaq kõrbõq ommaq [[Dašte Kavir]], [[Dašte Lut]] ja [[Dašti Margo]]. [[Jõgi|Jõki]] om veidüq: [[Helmand]], [[Safidrud]], [[Harirud]] jt. Maiõ pääl, midä noidõ viiga nessütedäs, kasutõdas tsitruisi, [[datlipalm]]õ, [[puuvill]]apuhmõ, [[mais]]i ja muud. 

[[Pilt:2009-05-13 Abbasabad 11.jpg|200px|thumb|Elbursi mäeq]]

Zagrosõ ja Elbursi veeren löüdüs maa sisen [[nafta]]t.  

[[Katõgooria:Aasia mägismaaq]]

[[ar:الهضبة الإيرانية]]
[[cs:Íránská vysočina]]
[[de:Iranisches Hochland]]
[[et:Iraani mägismaa]]
[[en:Iranian plateau]]
[[es:Meseta iraní]]
[[eo:Irana Plataĵo]]
[[eu:Irango goi-ordokia]]
[[fa:فلات ایران]]
[[fr:Plateau iranien]]
[[ko:이란 고원]]
[[hr:Iranska visoravan]]
[[it:Altopiano iranico]]
[[lt:Irano kalnynas]]
[[nl:Hoogland van Iran]]
[[ja:イラン高原]]
[[no:Det iranske høylandet]]
[[pnb:سطح مرتفع ایران]]
[[pl:Wyżyna Irańska]]
[[pt:Planalto iraniano]]
[[ru:Иранское нагорье]]
[[simple:Iranian plateau]]
[[vi:Sơn nguyên Iran]]
[[tr:İran platosu]]
[[uk:Іранське нагір'я]]
[[ur:سطع مرتفع ایران]]
[[zh:伊朗高原]]
