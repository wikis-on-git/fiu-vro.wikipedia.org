[[Pilt:IstSib008 1.jpg|pisi|Voguliq massvaq andamit [[Timofejevitši Jermak]]ilõ]]
'''Mansiq''' (vanõb vinnepäränõ nimedus ''voguliq'', [[vinne keel]]en ''вогулы'') om [[soomõ-ugri rahvaq|soomõ-ugri rahvas]], kiä asussõ [[Hante-Manssemaa]]l  ja [[Jekaterinburgi oblast]]in  [[Vinnemaa]]l.
Esi nimetäseq hinnäst maan´s´i, maan´s´i maahum, män´ s´. Naabriq, [[handiq]] ja [[sür`akomiq]] nimetäseq näid vogulites`, miä vinne keelega om levinü lakjambalt. Edimäst kõrda om mansõ tähendätü 1396 aastaga Vinne kroonigas vogulidõ nimõ all.
Mansiq kuuluseq riiklikult tunnustet [[Vinnemaa väikõsõarvulisi põlisrahvuisi nimistü|Vinnemaa väikõsõarvulisi põlisrahvuisi]] hulka. Hantõ-Manssõ autonuumsõh ringkonnah om [[handi kiil|handi]] ja [[mansi kiil]] [[ametlik kiil|ametliguq keeleq]] [[vinne keel]]e kõrval. 

== Mansi kiil ==
[[Mansi kiil]] kuulus [[Soome-ugri keeleq|soome-ugri keeli]] [[ugri keeleq|ugri harro]].

==Aolugu==
Edimält elliq mansiq [[Uural]]idõ õdagunõlvul, a 11.–14. aastagasaal ajjeq [[komiq]] ja [[vindlädseq]] nääq tõsele poole Uuralõid.

Mansiq om olnuq Vinne võimu all 16. aastagasaast pääle, ku [[Timofejevitši Jermak]] tõie suurõbma osa [[Õdagu-Siber]]ist Vinne kontrolli alaq. Juba 17. aastagasaal ület` vindläste arv näidõ kodumaal manse hindä arvu. 18. aastagasaal mansiq ristiusustati, a tuu jäie pääas'aligult formaalsõs.

Mansiq ommaq olnuq Vinne ja [[Nõvvkogliit|Nõvvkogu]] võimust tugõvambalt mõjutet ku näidõ põh`anaabriq [[handiq]], tuuperäst ommaq nääq viimadsist rohkõmb vindläisi sekkä assimileerunuq. 60% näist kasutas umavahel kõnõldõs [[vinne kiil]]t.

Siskiq om näidõ arv järgemiisi kasunuq: ku 1926. aastaga rahvaloendusõ perrä oll' manse 5754, siis 1959. aastagal 6318 ja 1989. aastagal 8279 mansi. 2002. aastaga rahvaloendusõ tiidüsel elliq Vinnemaal 11 432 mansi, 2010. aastaga rahvaloendusõ tiidüsel 12 269 mansi.

[[Nahvta]]maardlade asotaminõ Hante-Mansemaal 1960ndil tõi üteh lajalidsõmba siserände lainõ Nõvvkogoliiduh perähn [[Tõnõ ilmasõda|Tõist ilmasõta]]. Tuuperäst jäie hantõ ja mansõ osatähtsüs väikeses ni nääq moodutasõq parhilla veidü inämb ku üte pro`tsendi ringkonna inemeisist. 

==Kirändüs==
Nõvvkogoliit tugõsi mansi rahvusligu kirändüsõ üllitämist. 1931 luudi mansi kiräkiil [[ladina tähistü]], 1937 [[slaavi tähistü]] põh`al.

Üts viimädse ao tundsambit mansi kir`änikke om [[Šestalovi Juvan]].

== Usk ==
