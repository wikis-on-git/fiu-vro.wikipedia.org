'''Rägo Gerhard''' (Gerhard Johannes Rägo) (sündü 5. joulukuu pääväl 1892 Pindi mõisan, [[Rõugõ kihlkund|Rõugõ kihlkunnan]], kuuli 27. piimäkuu pääväl 1968 [[Tarto|Tarton]]) oll' matõmaatik. Tä oll' Akadeemilidse Matõmaatiga Seldsi üts asotajit ja edimäne esimiis. Tegel' koolimatõmaatiga rehvorm'misegaq ni alg- ja keskooli vahtsõ oppõkava luumisõgaq. Om uur'nu matõmaatiga aoluku ja matõmaatiga oppamisõ metoodigat. Om kirotanuq oppõraamatit kesk- ja korgilõ koolõlõ. Tarto Ülikooli matõmaatigatiidüskund ja Eesti Matõmaatiga Selts andvaq 1990. aastagast vällä Rägo Gerhardi medälit, minga premeeritäs matõmaatigit ja matõmaatigaoppajit, kinkal om eriliidsi tiinit matõmaatilidsõ haridusõ tasõmõ nõstmisõl Eestin. 
Medäliq andas kätte ega aasta Rägo Gerhardi sünnüpäävä paiku.
 
==Haridus==

*1913 lõpõt' Tarto ülikooli
*1913 sai ''[[Lühendüseq|cand. math.]]'' kraadi
*1913-1914 ja 1922 tävvend' hinnäst Göttingeni ülikoolin
*1945 sai füüsiga-matõmaatigakandidaadi kraadi

==Tüükotussõq==

*1915-1920 Novotšerkasski polütehnilidse instituudi oppõjoud
*1920-1941 Tarto ülikooli prohvessor'
*1920-1940 Tarto ülikooli matõmaatiga ja mehaaniga instituudi juhataja
*1944-1958 Tarto Riikligu Ülikooli teoreetilidse mehaaniga kateedri juhataja
*1952-1956 Eesti Põllumajandusõ Akadeemiä korgõmba matõmaatiga kateedri juhataja
*1947-1950 [[Lühendüseq|ENSV]] Tiidüisi Akadeemiä Füüsiga, Matõmaatiga ja Mehaaniga Instituudi sektorijuhataja ja tiidüsdirektri
*1958-1963 sama kateedri prohvessor'
*1963-1968 sama kateedri konsultantprohvessor'

==Ütiskundlik tegevüs==

*1926-1927 Akadeemilidse Matõmaatiga Seldsi päämiis
*1924-1940 Eesti Matõmaatiga Oppamisõ Komisjoni päämiis

==Teossõq==

*"Kõrgem matemaatika" I, II, 1962-1963

[[Category:Võromaa inemiseq]]
