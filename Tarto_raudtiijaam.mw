[[Pilt:Tartu_railway_station,_2014.JPG|pisi|350x350px|Tarto raudtiijaama päähoonõq 2014. aastagal]]
'''Tarto raudtiijaam''' ([[S'aksa kiil|s'aksa keelen]] ''Bahnhof Dorpat'') om raudtiijaam [[Tarto maakund|Tartomaal]] [[Tarto|Tarton]].

Päält raudtiijaama ommaq Tarto liinan viil Kirsi (Tartu–Koidula raudtii) ja Aardla raudtiipiätüseq (Tartu–Valga raudtii), kooniq [[2008]]. aastaganiq oll'  Variku raudtiipiätüs. Tarto raudtiijaam om Elroni reisirongõ Tarto piirkunnan, Tapa poolõ minnäq ommaq piledihinnäq piätüisi perrä.

Jaamahuunõ aadrõss om [[Vaksali huulits (Tarto)|Vaksali]] 6.

== Jaam ==
Tarto jaaman om kats uutmiskotust, tõnõ 260&nbsp;m, tõnõ 330&nbsp;m. AS Elroni rongiq sõitvaq järgmiisi liine pääl:

* [[Tallinna–Tarto rongiliin|Tallinn–Tarto]] (ka kiirliin)
* [[Tarto–Koidula rongiliin|Tarto–Koidula]]
* [[Tarto–Valga rongiliin|Tarto–Valga]]

Suvõaol lätt Koidula rong [[Piusa|Piusaniq]] vällä.

*

== Aolugu ==
[[Pilt:Tartu_raudteejaam_tänava_poolt_vaadatuna_Tartu_train_station,_street_side_view.jpg|vasakul|pisi|Jaamahoonõq 1889. aastagal]]
Tarto raudtiijaam (vaksal) ehitedi üten Tapa–Tarto raudtiigaq [[1876]]. aastal. Edimäne rong joud' Tartohe [[21. põimukuu päiv|21. põimukuu pääväl]] [[1876]]. Tallinna–Tarto raudtiid oll' innekõkkõ vaia kaupmihil, kiä tahtsõ kaupa kipõmbahe peräle saiaq. [[Tarto-Valga raudtii|Tarto–Valga–Riia raudtii]] ehitedi [[1889]]. aastagal ja [[Tarto-Petseri raudtii|Tarto–Petseri raudtii]] 1931. aastal.

Tarto jaamahoonõq ehitedi [[1875]].–[[1877]]. aastagal Tähtvere mõisa maiõ määle, miä tuud aigu oll' viil Tartost välänpuul.

Jaama ristviilkatussõga päähoonõq om kolmõosalinõon kolmeosaline. Umaperäline vällänägemine om tävveligult alalõ.

== Palang ja kõrdategemine ==
2000. aastagas oll' hoonõq kehvän saison ni tahtsõ kõvvõ kõrdategemist, tuuga olliq nõun Edelaraudtii ja Tarto liin nõun, a kumbki es tahaq hoonõht är ostaq. 2003. aastaga süküskuun ost' huunõ firma Elikante.  Aastidõ joosul maia veidükese kõpitsõdi, a sõitjil õks uutmiskotust es olõq.

2006. aastaga 31. põimukuu pääväl pandi raudtiijaama hoonõq palama. Aastak aigu ildampa võeti nä kinniq.

Maja kõrdategemine nakas vinüma, mitu kõrda tougati tähtaiga edesi: 2007. aastaga jaanipäiv, 2008. aastaga lõpp, 2011. aastaga kevväi jt.

Hoonõq saiõ pruukmisluba 2012. aastaga 20. hainakuu pääväl ni 25. hainaku pääväl, pia 6 aastakka päält palangut tetti ka sõitjilõ vallalõ.

== Pilte ==
<gallery>
Tartu raudteejaama jaamahoone.JPG|Jaamahoonõq perroonõ puult
Tartu raudteejaama perroonid 2012.JPG|Perrooniq 2012
2TE116-1699 in Tartu.jpg|[[2TE116]] Tarto raudtiijaaman 2005. aastaga põimukuun
Train at Tartu railway station.JPG|[[Edelaraudtee]] [[reisirong]] ([[DR1|DR1Bj]]) Tarto raudtiijaaman. 16. vahtsõaastakuu päiv 2010
Tartu raudteejaama veetorn, 2010.JPG|Põrõldnõ Tarto raudtiijaama viitorn om ehitet 1950. aastil
Keeduvee majake Tartu raudteejaamas.jpg|Keedüvii majakõnõ ehitedi päält [[Tõõnõ ilmasõda|tõist ilmasõta]]
Tartu raudteejaama tunneli endine sissepääs.JPG|Inneskine sissepäsemine raudtii alaq tunnelihe
Tartu raudteejaama tunneli sissepääs.JPG|Sissepäsemine raudtii ala tunnelihe
Tartu raudteejaama tunnel.JPG|Jalakäüjide tunnõl'
Tartu raudteejaama tunneli invatõstuk.JPG|Tunnõlin om invanõstuk
Tartu raudteejaama renoveeritud ootesaal 2012. aastal.jpg|Tarto raudtiijaama uutmissaal 2012. aastagal
Tartu raudteejaama renoveeritud lagi 2012. aastal.jpg|Tarto raudtiijaama kõrda tett lagi 2012. aastagal
Tartu vaksalihoone.JPG|Tarto raudtiijaama vahtsõst kõrda tett uutmissaal 2013. aastagal
Tartu raudteejaam (2).JPG|Uutmissaal
Tartu raudteejaam (3).JPG|[[C36-7|C36-7i]]-1540 Tarto raudtiijaaman 2013. aastaga suvõl
Tartu raudteejaam (4).JPG|[[Pöördsild|Püürdsild]]
Tartu raudteejaam (5).JPG|[[Tartu depoo|Tarto depoo]]
</gallery>

== Kaeq viil ==

* [http://info.raad.tartu.ee/muinsus.nsf/0/29CE82F3E3562315422569BB00234733 Tarto raudtiijaam] (''eesti keelen'')
* [http://railwayz.info/photolines/station/6162 Infot jaama kotsilõ; fotoq] (''vinne keelen'')
* [https://register.muinas.ee/public.php?menuID=monument&action=view&id=7013 Jaama peahoonõq kultuurimälehtüisi registrin] (''eesti keelen'')
* [https://register.muinas.ee/public.php?menuID=monument&action=view&id=7016 Viitorn kultuurimälehtüisi registrin] (''eesti keelen'')
[[Katõgooria:Raudtii]]
[[Katõgooria:Tarto]]
