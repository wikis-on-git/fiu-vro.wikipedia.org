{| class="" style="border: 1px solid rgb(170, 170, 170); margin: 0px 0px 10px 10px; padding: 10px; font-size: 36pt; line-height: 36pt; text-align: center;" align="right" cellpadding="4"
| Õ
| õ
|}
'''Õ''' ('''õ''') om ladina kirä täht, miä om saad o-tähest  diakriitilidse lainõmärgi (tilde) abil. 

HTML-in märgendedäs Õ-tähte <tt>&#x26;Otilde;</tt> ja õ-tähte <tt>&#x26;otilde;</tt>.  

== Võro, seto ja eesti kiil ==
Võro, seto ja eesti keelen märk seo täht ''õ''-hellü ehk ümärdämäldä puulkorgõt keskvabahellü. Võro ja seto keelen om tegeligult kolmõ esiq sorti ''õ''-hellü, midä kõiki märgitäs täämbädsel pääväl õ-tähega. Nuuq kolm ''õ''-helü varianti ommaq harilik (keskkorgõ ja tagapuulnõ) ehk eesti ''õ'' (nt ''mõts'', ''kõrd''), korgõ ''õ'' ehk ümärdämäldä korgõ keskvabahelü, nt ''sõna, sõs, kõik ''(om märgit ka ''y''-tähega, nt ''syna, sys'') ja taga-''e'' ehk tagapuulnõ ''e''-helü variant, miä kõlas väega ''õ'' muudu ja ''õ''-ga taad ka kirotõdas nt ''tarõ, panõ, kurõkõnõ''.

Õ-tähe pruukmisõ alost' [[19. aastagasada|19. aastagasaa]] algusõn Otto Wilhelm Masing. Inne tuud pruugiti ''õ''-helü märkmises päämidselt ö-tähte, mõnõn sõnan ka a-tähte.

Võro ja eesti tähistün om õ-täht w- ja ä-tähe vaihõl. Võro ja seto keelen, a niisama ka vad'a keelen ja eesti keele kihnu pruugin om õ-tähte pall'o inämb ku eesti keelen. Taa põhjusõs om tävveline [[vabahelle kokkokõla]], miä nain keelin om ja midä eesti keelen olõ-õi. Vabahelükokkokõla om külh olõman ka soomõ keelen, a kuna sääl olõ-õi ''õ''-hellügi, sis olõ-õi ka taadsamma ''õ''-kokkokõlla, miä tegegi võro, seto, vad'a ja kihnu keele nii õ-rikkas.

Puutrin vai telefonin pruugitas õ-tähe asõmal tõõnõkõrd märke 6 vai ø.

== Koltasaami keel ==
[[Koltasaami kiil|Koltasaami keelen]] märk õ eesti õ-lõ lähküt keskvabahellü [ɘ]. Nt: ''kõõččmoš'' 'küsümüs'.

== Liivi keel ==
Liivi keelen märk õ edimädsen silbin võro ja eesti õ-lõ lähküt ümärdämäldä puulkorgõt keskvokaali. 

== Portugali keel ==
Portugali keelen märk õ läbinõna (nasaliseeritüt) o-hellü [õ].

== Vietnami kiil ==
Vietnami keelen märk õ nõsõva kakkõtooniga o-hellü.
