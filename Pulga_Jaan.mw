'''Pulga Jaan''' (Jaan Pulk) (sündü 27. märdikuu pääväl 1947 [[Rõugõ kihlkund|Rõugõ kihlkunnan]] [[Varstu]]n) om [[Võromaa]] talomiis, muusik, viiemeistre, kirämiis ja [[Võro liikmine|Võro liikmise]] tegeläne.  Timä kirotõt laul "Egamehe reilendri" ("Tulõ aga tulõ") om väega lajalt tunnõt nink tuud pidäväq pall'oq joba [[rahvalaul]]us.

==Elolugu==

Pulga Jaan kasvi üles Kul'drin [[Miku külä]]n. Haridusõ om tä saanuq Kul'dri 8-klassilidsen koolin, Valga 1. Keskkoolin, [[Tarto Ülikuul|Tarto ülikoolin]], kon oppõ neli aastakka [[arstitiidüs]]t, ja EPA-n, mink lõpõt' tsootehniku erialal. Pulga Jaan om pidänüq päätsootehnigu ammõtit Kamara sovhoosin [[Mulgimaa]]l ja [[Antsla sovhuus|Antsla sovhoosin]]. Sovhoosiao lõpost om tä [[Antsla vald|Antsla vallan]] [[Oe külä]]n talomiis.

==Haridus==

*Kul'dri 8-klassilinõ kuul 
*Valga 1. Keskkuul 
*[[Tarto Ülikuul]], oppõ neli aastakka [[arstitiidüs]]t 
*[[Eesti Põllumajandusõ Akateemiä]], lõpõt' tsootehniku erialal.
 
==Tüükotussõq==

*Päätsootehnik Kamara sovhoosin [[Mulgimaa]]l 
*Päätsootehnik [[Antsla sovhuus|Antsla sovhoosin]]
*Sovhoosiao lõpost pääle talopidäjä

==Ütiskundlinõ tegevüs==

Pulga Jaan om võro liikmise üts välläpaistvamp tegeläne. Tä om avitanuq alostaq ja kõrraldaq [[Kaika suvõülikuul]]õ jt. võro liikmisega köüdet tegemiisi. 1998. a. lehekuu [[Keel ja Kirjandus|Keelen ja Kirjandusõn]] kirotas [[Võro kiräviis|kiräviisiprobleemest]].

==Looming==

===Kirändüs===
Kirotanuq om Pulga Jaan veidü, a õnnõ [[Võro kiil|võro keelen]]. Laulutekste, midä om tett "poiskõsõst pääleq", om avaldõt "Võro-Seto tähtraamatiden" [[Võro-Seto tähtraamat vai kallendri 1997. aastaga pääle|1997]] ja [[Võro-Seto tähtraamat vai kallendri 1998. aastaga pääle|1998]]. Tähtraamatin nigu ka [[Võrokiilne lugõmik|võrokiilsen lugõmikun]] om ilmunu viil maal elolõ jäämise oppuisi, vai "eläjäsuguelo juttõ". Kunst'kirändüsligõmbist jutõst om "Üts päiv ja üü Aruküla Antsu elust" ilmunu [[Võro-Seto tähtraamat ehk kallendri 1992. aastaga pääle|1992. a. tähtraamadun]] nink neli tükkü helükaseti "[[Pini hind]]" pääl.

===Muusiga===

Pulga Jaan om loonuq pall'o rahvalikkõ (nt. "Egamehe reilendri", "Ei olõq hullu") ja bluusilikkõ (nt. "Murõt ei olõ") laulõ, miä ommaq joudnuq nii timä hindä ku ka tõisi artistõ (nt. [[Nipernaadi]], [[Ummamuudu]], [[Lõkõriq]], [[Sannaliseq]]) [[albom]]mõ pääle. Noid laulõ om tä kitra saatõl nii ütsindä ku [[Viie pääle]] seltskunnaga laulnuq pall'odõl võro üritüisil ja kontsõrdõl. Uma muusigutegevüse peräst om Pulga Jaani vahel kutsut [[Võromaa]] [[Võssotski Vladimir|Võssotskis]].

==Teossõq==

*Jutualbom "[[Pini hind]]", 1998, [[Võro Instituut]]
*Jutu- ja muusigaalbom "[[Aknõ kõigi raamega]]", 2002, [[Võro Instituut]] 
*Kontsõrtalbom "[[Elläv Pulga Jaan]]", 2003, ARM Music
*Muusigaalbom "[[Hoitmise vägi]]", 2004, [[Võro Instituut]]
*Raamat-albom "[[Viie pääle]]", 2005, Väiku Välläandja
*Muusigaalbom "[[Murõt ei olõ]]", 2006
*Üte laulu om laulnuq albomi "[[Laulami latsilõ, laulami latsiga]]" pääle

==Välislink==

*Pulga Jaani kotsilõ [www.hot.ee/vorukirandus/pulk.htm Võro kirändüse kodolehe] päält.
www.hot.ee/vorukirandus/pulk.htm

[[Category:Võromaa inemiseq]]
[[Category:Võrokeelitsit laulõ laulnuq artistiq]]
