{{VõromaaKülä
|  nimi = Kiräpää
|  elänikke = 
|  lat_deg = 57
|  lat_min = 52
|  lat_sec = 08
|  lon_deg = 26
|  lon_min = 59
|  lon_sec = 47
}}
'''Kiräpää''' vai '''Kirumpää''' om [[külä]] [[Põlva kihlkund|Põlva kihlkunnan]] [[Võro vald|Võro vallan]]. 

Kiräpääl [[Kandsimägi (Kiräpää)|Kandsimäel]] ommaq varõmõq. Sääl oll' vanast tähtsä kants.

Kiräpäält juusk läbi [[Võhandu]] jõgi.

== Aolugu ==
Edimäne tiidmine Kiräpääst (''Kyrgenpae'', ''Kyrrempe'') om peri 1322. aastagast. Tarto piiskop' lask' tetäq Pihkva piiri lähkühe kats' kõvva kantsi – Kiräpää ja [[Vahtsõliina]]. Kiräpääl oll' Tarto piiskop'kunna suurõmbit ja arvadaq, et ka vanõmbit lossõ. Kandsi taadõ [[Võhandu jõgi|Võhandu]] viirde jäiq maarahva elämiseq. Egä tapõlusõ aigo olliq nuuq edimädseq, miä maaha palotõdiq. Tuul aol käveq Kiräpää all mitu kõrda kõvaq tapõlusõq. Ku vindläseq tulliq, saat' ordu siiäq 400 miist võõra väe vasta appi. Mõni aastak ildamba tulliq ordu väeq Kiräpääle kokko, et esiq Vinnemaalõ minnäq. Ku Tarto piiskop' ja ordu tüllü pööriq, sai Kiräpää jälkiq kõvva kannahtaq. Päält tuud tetti sõakäük' Pihkvahe ja säält tulti ummakõrda kätte masma. Nii käve jo inne [[Liivi sõda|Liivi sõta]] tan kõgõ tülü ja tapõlus.

Liivi sõa aigo [[1558]]. aastagal tõi ordu sinnäq umaq meheq. A sis tuudi sõnna, et vindläseq ommaq Vahtsõliina ärq võtnuq. Tuud kuuldnuq, panniq ordumeheq esiq Kiräpää palama ja pagõsiq [[Valga]] poolõ. Liivi sõan palodiq üte jao Kiräpää kandsist maaha [[Poola]] väeq. Ku Lõuna-Eesti Poola kätte läts', tetti umaette Kiräpää staarost'kund. [[Ruutslasõq|Ruutslaisi]] ja [[Vindläseq|vindläisi]] tapõlusõq häödiq taa kandsi periselt. A viil [[Põh'asõda|Põh'asõa]] aigo kogosiq päält tapõluisi hinnäst Kiräpääle kokko Roodsi väeq. Parhillaq om kimmäst ja kuulsast Kiräpääst inne väiku müürükands perrä jäänüq.
{{Kodolugu}}

==Kaeq viil==
*[[Põlva kihlkunna küläq]]
*[[Kandsimägi (Kiräpää)]]

== Lätteq ==
<references/>

{{VõroVald}}
[[Katõgooria:Põlva kihlkunna küläq]]
[[Katõgooria:Võro vald]]
