{{Kiil
| nimi  = Vinne kiil (''Русский язык'')
| kon kõnõldas  = [[Vinnemaa]]l, [[Ukraina]]n, [[Valgõvinne]]n, [[Läti]]n, [[Eesti]]n jm
| kõnõlõjidõ arv  = 278 mill'onat
| kon om ammõtlinõ = [[Vinnemaa]]l, [[Valgõvinne]]n, [[Kasastan]]in jm
| kiilkund = indoõuruupa
| keelerühmäq = slaavi<br />hummoguslaavi
| iso1  = ru
| iso2  = rus
| iso3  = rus
}}

'''Vinne kiil''' om [[indoõuruupa keeleq|indoõuruupa kiili]] [[slaavi keeleq|slaavi]] rühmä [[kiil]], midä kõnõlõs umbõs 278 mill'onat inemist mitmõl puul maailman. Suurõmb jago naist eläs [[Vinnemaa]]l, [[Ukraina]]n ja [[Valgõvinne]]n.

== Vinne kiil Eestin ==
Eestin kõnõldas vinne kiilt põlitsõhe [[Peipsi]] järve veeren, kon eläs põlinõ vinne vanausoliidsi kogokund. Põhilidsõlt vinnekeeline om täämbädsel pääväl Vinnemaa ala jäänüq jago [[Petserimaa]]st, kon om ka põlist vinnekeelist rahvast. Nõvvokogo aol om pall'o vinnekeelist rahvast Vinnemaalt, Ukrainast ja Valgõvinnest sisse tuud Põh'a-Eesti liinohe [[Talliin]]ahe, [[Narva]], [[Kohtla-Järve]]le, [[Jõhvi]], [[Sillamäe]]le ja [[Paldiski]]he, kon om vinne keele kõnõlõjit täämbätseni pääväni väega pall'o.

== Vinne kiil ja võro kiil ==
Vinne keelest om [[võro kiil]]de lainat mitmit sõnno, nt. ''prosta'', ''vet'', ''uulits'', ''karman'' ja ''loodsik''. Viilgi inämb om vinne keelest lainat sõnno [[seto kiil]]de: ''tsässon'', ''kul'atama'' jne.

[[Katõgooria:Vinne kiil]]
[[Katõgooria:Vinnemaa]]
[[Katõgooria:Keeleq]]

[[ce:Órsiyn mott]]
[[tt:Urıs tele]]
