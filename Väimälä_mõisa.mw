'''Väimälä mõisa''' (sks. k. ''Waimel, Alt-Waimel'') oll' [[rüütlimõisa]] [[Põlva kihlkund|Põlva kihlkunnan]] põrõhõlladsõ [[Võro vald|Võro valla]] alal. Edimäne tiidüs Väimälä mõisast om aastagast 1590. Mõisahuunõq jääväq [[Väimälä]] alõvikku [[Võro]]-[[Põlva]] tii viirde. Richteride aol 19. aastasaa alostusõn vällä ehitet sümmeetriline varaklassitsistlik mõisakompleks om üts ilosamp [[Võromaa]]l.  

==Inemiseq==

*11. joulukuu pääväl 1744 kinke keisrinna Elisabeth mõisa kantslerile krahv Bestuzev-Ruminilõ. 
*18. aastasaa lõpost pääle oll' mõisa Richteride käen. 
*1870 läts' mõisa Löwenide kätte ja jäi sinnäq 1919. aastaganiq. 
*Perämäne umanik oll' 1902. aastagast Löweni Bernhard Ludwig.

==Huunõq==

Mõisakompleksi keskusõs oll' ütekõrdnõ lamõda katussõgaq päähoonõq, miä oll' tagakülegaq [[Väimälä  järv]]e poolõ. Huunõ fassaadi kaunistiq pilastriq - keskrisaliidil neli pilastrit ja kummalgi külgrisaliidil kats paarinpilastrit. Kaarjaq müürüq veiq päähuunõ külgi päält kokko katõ tiibhuunõgaq - noist üts oll' val'tsõjamaja, tõnõ tiinjidemaja. Tiibhuunidõ keskossil ommaq kolmnukkfrontooniq ni sainapind om sääl rusteerit. 

Kavvõmban palistivaq päähuunõ iin olõvat avvotsõõri kaarjidõ võlv'õgaq ait ni tall-tõllakuur. Majandushuunõq olliq päämidselt päähuunõst põh'a puul. Majandushuunist kõgõ põnõvambaq ommaq kellätorn ni maakivvest laut. 

Päähoonõq ni tuu tiibhuunõq olliq kaunistõt rikkaligu peenükese dekoorigaq rusteeringide, pilastride, girlande jms. näol. Tuu dekoor om s'oo ilma aigu parõmbihe alalõ püsünü tiibhuunil. 

Mõisa päähoonõq palli maaha [[Vabadussõda|Vabadussõan]] 1919. aastagal. Ildampa tetti hoonõq jälq kõrda ni sääl ommaq aastakümnit olnuq mitmõsugumadsõq oppõasotusõq. S'oo ilma aigo tarvitas  mõisakompleksi [[Võromaa Kutsõhariduskeskus]], miä om külh uma põhitegevüse veenüq 20. aastasaa lõpon sinnäqsamma mano ehitet vahtsõhõ huunõhõ. Mõisa päähoonõq palli tõist kõrda 1950. aastagil; pääle kõrdategemist saad vällänägemine om püsünüq täämbädse pääväniq. 

Inämbüs mõisa kõrvalhuunit om alalõ püsünü algsõl kujol, sh. päähuunõ iin olõvat platsi palistavaq huunõq. 20. aastasaa tõsõl poolõl om mõisasüäme ligidäle ehitet hulgahna vahtsit majjo, tuuga om Väimälä muutunuq peris suurõs alõvikus.

==Kaeq viil==

*[[Põlva kihlkunna mõisaq]]

==Välisllingiq==

*[http://www.mois.ee/voru/vaimela.shtml Väimälä mõisa] kotsilõ või kaiaq Eesti mõisaportaalist

[[Category:Mõisaq]]
