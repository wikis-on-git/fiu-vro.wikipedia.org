[[Pilt:Lennart Meri, Raekoja platsil 99.jpg|pisi|300px|Mere Lennart]]
'''Mere Lennart''' (Lennart Georg Meri; sündünüq [[29. urbõkuu päiv|29. urbõkuu pääväl]] [[1929]] [[Talliin|Talliinan]], koolnuq [[14. urbõkuu päiv|14. urbõkuu pääval]] [[2006]] [[Talliin|Talliinan]]) oll' [[Eesti]] kirämiis, ümbrepandja, kinotegijä, diplomaat ja poliitik, Eesti riigipää 1992–2001.

== Elokäük ==
Mere Lennarti vanõmbaq olliq Eesti diplomaat, peränpoolõ [[Shakespeare'i William|William Shakespeare’i]] ümbrepandja Mere Georg ja Engmanni Alice-Brigitta.

Esä ammõdi peräst käve Lennart mitmõn S'aksamaa ja Prantsusmaa koolin ja opsõ mitund kiilt. Tä mõist vabalt [[S'aksa kiil|s'aksa]], [[Prantsusõ kiil|prantsusõ]], [[Inglüse kiil|inglüse]], [[Soomõ kiil|soomõ]] ja [[Vinne kiil|vinne kiilt]]. Eestin lõpõt' tä Tal'na 10. Keskkooli ja [[Tarto Ülikuul|Tarto Riiklidsõ Ülikooli]] ''cum laude.''

[[1990]]. aastal oll' Lennart [[Savisaarõ Edgari valitsus|Savisaarõ Edgari valitsusõn]] [[välläministri]]. Tä sai Eesti Vabariigi pääkonsuli Ernst Jaaksoni hüvahüse Eesti valitsusõ tegevüsele ja oll' kaq Eesti Kongrõssin ja Põhisäädüse Täüskogon. Põimukuu riigipüürdmise aigo oll' tä Soomõn ni „sõdisi“  sääl Eesti Vabariigi vahtsõsttunnistamisõ iist.

[[1992]]. aastagal läht' Meri välläministri ammõtist ja sai veidükeses aos Eesti Vabariigi suursaadikus [[Soomõ|Soomõn]]. Sama aastaga sügüse kandidiirse tä Eesti riigipääs ni valiti [[Rüütli Arnold|Rüütli Arnoldi]] iin vahtsõs riigipääs. [[1996]] valiti tä tõõsõs ammõdiaos tagasi.

Mere Lennart kuuli pääajo kassuvhädä peräst 14. urbõkuu pääval 2006 ja om matõt Talliina Mõtsamatusaida.

[[katõgooria:Eesti inemiseq]]
[[katõgooria:Eesti poliitiguq]]
