[[Pilt:Apples.jpg|pisi|Ubinaq]]
[[Pilt:Malus sylvestris fruit, Vosseslag.jpg|pisi|Mõtsiguq ubinaq]]
[[Pilt:Rubin apple.jpg|pisi|'Rubin']]
[[Pilt:Red delicious and cross section.jpg|pisi|'Red Delicious']]
[[Pilt:Golden delicious apple.jpg|pisi|'Golden Delicious']]
[[Pilt:Granny Smith Apples.jpg|pisi|'Granny Smith']]
[[Pilt:Malus Braeburn.jpg|pisi|'Braeburn']]
[[Pilt:Fuji 20101209.jpg|pisi|'Fuji']]
[[Pilt:Tellissaare.JPG|pisi|Eestin arõtõt 'Tellissaarõ'.]]
[[Pilt:Packing SweeTango Apples.jpg|pisi|Ubinidõ pakmisliin]]
[[Pilt:Dehydrated Apple pieces.jpg|pisi|Kuivaduq ubinaq]]
[[Pilt:Cider and apple juice.jpg|pisi|Ubinasiidri ja -mahl]]
[[Pilt:Apple cake11 0008.JPG|pisi|Ubinakuuk]]
'''Upin''' om [[puuvili]], taa om [[uibu]] [[vili]]. 

== Aolugu ==
Inemiseq ommaq ubinit söönüq jo tuhandit aastit. Seeniq kõgõ vanõmbaq kivistünüq ubinaq ommaq lövvedüq Çatal Hüyükist [[Anatoolia]]st ja nuuq ommaq peri aastagast 6500 i.m.a. Inne aiaubinit seiq inemiseq mõtsikit ubinit. Edimädseq tiidmiseq ubinidõ kasvatamisõst ommaq peri Anatooliast ja [[Mesopotaamia]]st 2. aastagatuhandõst i.m.a. Keskaol kasvatõdi ja arõtõdi ubinit põhilidsõlt [[kluustri]]dõ aioh.

== Ubinasordiq ==
Maailman tundas päält 30 000 ubinasordi, a inämbüs maailma ubinasaagist tulõ veitüst arvost sordõst nigu näütüses: Põh'a-Ameerikast peri 'Red Delicious', 'Golden Delicious', 'McIntosh' ja 'Jonagold' vai Austraalian arõtõt 'Granny Smith'. 

== Ubinidõ tuutminõ ==
Seo ilma aigo kasvatõdas ubinit pia terven [[parralämmävüü]]n ni mõnõn [[troopigavüü]] mägipiirkunnan. Maailma kõigist puuvil'ost kasvatõdaski ubinit parhilla kõgõ inämb. 2007. aastagal läts' ubinidõ kogotoodang müüdä esiki [[apõlsiin]]ist, miä oll' kavva aigo olnuq kõgõ kasvatõdumb puuvili. 2008. aastagal olliq kõgõ suurõmbaq ubinakasvatajaq maaq [[Hiina]], [[USA]] ja [[Poola]].

== Ubinaq Eestin ==
Ka Eestin süüdi algusõn mõtsikit ubinit. Aiaubinaq tulliq edimält kluustriaidohe 13. aastagasaal, mõisaaidohe 16. aastagasaal ja taloaidohe 18. aastagasaa lõpust. 

Kõgõ inämb kasvatõdi Eestin ubinit inne [[II ilmasõda|II ilmasõta]]. Viimätsel aol om ubinit naat kõrrast veidemb kasvatama. Ku 1993. aastagal kasvatõdi Eestin 40 037 tonni ubinit, sis 2009. aastagal õnnõ 5446 tonni. Vähänemise pääpõhjusõs ommaq arvadaq meile välämaalt sissetuuduq ubinaq. 

== Upin ku sümbol ==
Upin, esiqeränis verrev, sümbolisiir [[armastus]]t ja [[viläkus]]t ni om [[Venus]]õ võrdkujo. Kullatsit ubinit om [[Skandinaavia]] mütoloogian peet igävedse nuurusõ vil'os.

== Kaeq viil ==
* [[Uibu]]

[[Katõgooria:Puuviläq]]
