[[Pilt:Woman teaching geometry.jpg|200px|thumb|Naanõ oppas geomeetriät. Pilt "Elemente" kõgõ vanõmbast ladinakeelitsest tõlkõst, miä alalõ om. Araabia keelest pand' "Elemendiq" ladina kiilde Adelard Bathist 12. aastagasaal. ]]
'''"Elemendiq"''' ([[kreeka kiil|kreeka keelen]]: Στοιχεῖα Stoiheia) om matõmaatigateos, miä sais kuun 13 raamadust ja minka kirot' Aleksanrian elänüq kreeka matõmaatik [[Eukleides]] umbõs aastagal 300 i.m.a. 

Raamatin ommaq mõistidõ [[välläseleltüs]]eq, postulaadiq (aksioomiq), lausõq (teoremiq ja konstrukts'ooniq) ja lausidõ matõmaatilidsõq tõõstusõq. Sääl kaias [[geomeetriä]]t ja [[arvoteooria]]t. Niisamatõ või säält löüdäq meetodit, midä om naat nimitämä geomeetrilidõs algõbras ja mink abil saa lahendaq mõndsi algõbraliidsi probleeme, niguq näütüses kruutjuurõ löüdmine. Autolycosõ teossõ "Liikujast sfäärist" kõrval ommaq Eukleidese "Elemendiq" üts kõgõ vanõmb matõmaatilinõ teos ja kõgõ vanõmb teos, kon matõmaatilinõ teooria ehitedäs üles aksiomaatilidsõlt. 

Eukleidese "Elemente" om peet ütes kõgõ tähtsämbäs ja mõokambas opiraamadus, miä kunagi kirotõt om. Edimäst kõrda trükiti tä Veneetsiän 1482. a. - nii oll' tä üts kõgõ edimäne matõmaatigaraamat, miä trükün ilmu pääle trükipressi luumist. "Elemente" om ilmunu üle 1000 trükü, arvatas, et õnnõ [[piibli]]st om ilmunuq inämb trükke. Sato aastit, ku kõigilõ ülikoolin opjilõ oll' kohustuslik kvadrivium, pidiq nääq opma vähämbält ossa "Elemendest". Nii oll' tä tarvitusõl 20. aastagasaa alostusõni. 
 
==Siso==

Raamaduq 1-4 tegeleseq tasapinna geomeetriäga.

*'''1. raamatun''' ommaq Eukleidese 10 aks'uumi (noist viit kuts tä postulaadõs ja viit aks'oomõs) ja mõnõq geomeetriä põhiteoremiq: teorem tuu kotsilõ, et [[paarkolmnukk|paarkolmnuka]] alosnukaq ommaq ütesuurõq (lausõq 5), [[Pythagorasõ teorem]] (lausõq 47), lausõq kolmnuka pindala, sisenukkõ summa ja võrdsusõ kotsilõ.
*'''2. raamatut''' kutsutas mõnikõrd "geomeetrilidsõ algõbra raamatus". Suurt jako tuu raamadu lausist või kaiaq ku algõbraliidsi samasuisi (nt. ''a''(''b''&nbsp;+&nbsp;''c''&nbsp;+&nbsp;...)&nbsp;=&nbsp;''ab''&nbsp;+&nbsp;''ac''&nbsp;+&nbsp;... vai (2''a''&nbsp;+&nbsp;''b'')<sup>2</sup>&nbsp;+&nbsp;''b''<sup>2</sup>&nbsp;=&nbsp;2(''a''<sup>2</sup>&nbsp;+&nbsp;(''a''&nbsp;+&nbsp;''b'')<sup>2</sup>)) geomeetrilist tõlgõndust. Sääl raamatun om ka etteannõt arvost kruutjuurõ löüdmise meetod. 
*'''3. raamat''' tegeles [[tsõõrjuun]]i ja näide umahuisiga: kolmnukaq tsõõri sisen, pututajaq, [[Thalese teorem]].
*'''4. raamatun''' konstrueeritäs kolmnukalõ sisetsõõrjuun ja ümbretsõõrjuun nink konstrueeritäs 4, 5, 6, ja 15 külega kõrraperätseq hulknukaq.

Raamaduq 5-10 tegeleseq jagodõ ja proports'uunõga.

*'''5. raamatun''' om juttu suuruisi proports'oonõst. Lausõst 25 tulõ vällä, et häie arvõ aritmeetiline keskmäne olõ-iq vähämb, ku sammo arvõ geomeetriline keskmäne.
*'''6. raamatun''' tegeldäs ütekujoliidsi kujondidõga. 
*'''7. raamat''' tegeles puhtalt elementaarsõ [[arvoteooria]]ga: jagonõmisõ, lihtside arvõ, Eukleidese algoritmi, kõgõ suurõmba ütidse jagaja ja kõgõ vähämbä ütidse kõrdsõga. Lausõq 30 ja 32 kuun ommaq sisolidsõlt samaväärseq aritmeetiga põhiteoremiga. 
*'''8. raamatun''' tegeldäs proports'uunõga arvoteoorian ja geomeetriliidsin jadadõn.
*'''9. raamatun''' rakõndõdas 7. ja 8. raamadu tulõmuisi tuu jaos, et tõõstada, et lihtsit arvõ om lõpmalda pall'o (lausõq 20), et löüdäq geomeetrilidse jada summa (lausõq 35) ja et konstruiiri paarinarvolidsõq tävvelidseq arvoq (lausõq 36).
*'''10. raamatun''' püüdäs klassifitsiiri ütismõõdulda (täämbädse päävä keelen: irratsionaalsit) suuruisi.

Raamaduq 11-13 tegeleseq ruumi geomeetriäga.
<!--
Book 11 generalizes the results of Books 1–6 to space: perpendicularity, parallelism, volumes of parallelepipeds.
Book 12 studies volumes of cones, pyramids, and cylinders in detail, and shows for example that the volume of a cone is a third of the volume of the corresponding cylinder. It concludes by showing the volume of a sphere is proportional to the cube of its radius by approximating it by a union of many pyramids.
Book 13 constructs the five regular Platonic solids inscribed in a sphere, calculates the ratio of their edges to the radius of the sphere, and proves that there are no further regular solids.
-->

[[Katõgooria:Eukleisese raamaduq]]
[[Katõgooria:Matõmaatiga]]

[[als:Euklids Elemente]]
[[ar:أصول أقليدس]]
[[id:Elemen Euklides]]
[[ms:Elemen (Euclid)]]
[[bn:ইউক্লিড’স এলিমেন্টস]]
[[bg:Елементи]]
[[ca:Elements d'Euclides]]
[[cs:Eukleidovy Základy]]
[[da:Euklids elementer]]
[[de:Euklids Elemente]]
[[el:Στοιχεία]]
[[en:Euclid's Elements]]
[[es:Elementos de Euclides]]
[[eo:Elementoj de Eŭklido]]
[[fa:اصول اقلیدس (کتاب)]]
[[fr:Éléments d'Euclide]]
[[gl:Elementos de Euclides]]
[[ko:에우클레이데스의 원론]]
[[hi:एलिमेन्ट्स (यूक्लिड)]]
[[ia:Elementos]]
[[it:Elementi (Euclide)]]
[[he:יסודות (ספר)]]
[[hu:Elemek]]
[[ml:എലിമെന്റ്സ്]]
[[arz:عناصر اوكليديس]]
[[nl:Elementen van Euclides]]
[[ja:ユークリッド原論]]
[[no:Euklids Elementer]]
[[pl:Elementy]]
[[pt:Os Elementos]]
[[ro:Elementele]]
[[ru:Начала Евклида]]
[[simple:Euclid's Elements]]
[[sl:Elementi (Evklid)]]
[[ckb:توخمەکانی ئیقلیدس]]
[[sr:Еуклидови Елементи]]
[[sh:Euklidovi Elementi]]
[[fi:Alkeet]]
[[sv:Elementa]]
[[vi:Cơ sở (Euclid)]]
[[uk:Начала Евкліда]]
[[zh:几何原本]]
