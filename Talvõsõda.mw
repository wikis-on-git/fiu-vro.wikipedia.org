[[pilt:A Finnish Maxim M-32 machine gun nest during the Winter War.jpg|thumb|Talvõsõda]]
'''Talvõsõda''' ([[soomõ kiil|soomõ keelen]] ''talvisota'', [[roodsi kiil|roodsi keelen]] ''vinterkriget'') oll' [[sõda]] [[Nõvvokogoliit|Nõvvokogoliido]] ja [[Soomõ|Soomõ Vabariigi]] vaihõl, osa [[Tõõnõ ilmasõda|Tõõsõst ilmasõast]]. 

Sõda naas' pääle, ku Nõvvokogoliit rünnäs' [[30. märtekuu päiv|30. märtekuu pääväl]] [[1939]] kell 8.30 sõta kuulutamalda Soomõ Vabariiki. Talvõsõda kest' 105 päivä ja lõppi [[13. urbõkuu päiv|13. urbõkuu pääväl]] [[1940]] [[Moskva rahuleping]]uga. Rahu kest' kooniq [[25. piimäkuu päiv|25. piimäkuu pääväni]] [[1941]], ku Soomõ naas' Tõõsõ ilmasõa aigo jälki Nõvvokogoliido vasta sõdima.

Talvõsõta om tunnõt väega külmä talvõ (1939–1940 aastaga talv oll' aastagasaa kõgõ külmembit) poolõst, [[Verrev vägi|Verevä väe]] suurõst lüvväsaamisõst, suumlaisi "motti" taktigast ja soomõ sisust. Talvõsõaga pidi Soomõ Nõvvokogoliidolõ ärq andma 8% umast maast ja rahva hulga poolõst nelländä liina [[Viiburi]].

== Tagamaaq ==

=== Suurõqriigiq S'aksamaa ni Nõvvokogoliit ===
Edimäne ilmasõda tähend' [[S'aksamaa|S'aksamaalõ]] ja [[Nõvvokogoliit|Nõvvokogoliidolõ]] suurõriigi vai impeeriümi saisusõst ilmajäämist. Mõlõmbat maad haardnuq [[käsüvalitsusõq]] tahtsõq umma inneskist vägevüst ni käest lastuid maid tagasi. [[Õuruupa]] demokraatilidsõq suurõqriigiq [[Prantsusmaa]] ni [[Ütiskuningriik]] olliq Nõvvokololiido ja S'aksamaa vasta poliitilidsõlt küländ nõrgaq.

Päält Soomõ ja Eesti hindäperi saamist Vinna tsaaririigist oll' Vinnemaa ilma jäänüq [[Viro meri|Viro mere]] rannakaitsõst päält [[Kruunliin|Kruunliina]] ja tuu tekk' [[Peterburk|Leningradi]] kaitsõvõimaluisi nõrgõmbas. Lisas juusk' Soomõ ja Nõvvokogoliido piir õnnõ 32 kilomiitret Leningradist edesi. Soomõ hindä kätte saaminõ parandanuq Nõvvokogoliido geopoliitilist kotust: nää saanuq valitsaq [[Õdagumeri|Õdagumerd]] ni saanuq Soomõst tüüjoudu ja [[Tsikun|tsigunit]].

Õkva päält võimulõ saamist S'aksaama kantslõr Hitleri Adolf taht' lõpõtaq Versailles' rahulepingu. [[1935]]. aastagal tä ütel' valla lepingu sõaliisi jõudõ piirdvist punktõst. 

[[23. põimukuu päiv|23. põimukuu pääväl]] [[1939]] sõlmeq Nõvvokogoliit ja S'aksamaa [[Molotovi-Ribbentropi pakt|Molotovi-Ribbentropi pakti]], minkaq jagiq nääq Hummogu-Õuruupa katõ pääle ärq. Soomõ ja [[Baltimaaq]] pidiq saama Nõvvokogoliidolõ.
[[Katõgooria:Sõaq]]
[[Katõgooria:Soomõ]]
