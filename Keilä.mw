{{EestiLiin	 
| nimi = Keilä
| pilt = [[Pilt:Keila_linnavaade.JPG|250px|Keilä keskliin]]
| pildiallkiri = Keilä keskliin
| lipu_pilt = Flag of Keila.svg	 
| lipu_link = Keilä lipp 
| vapi_pilt = Keila vapp.svg	 
| vapi_link = Keilä vapp	 
| maakund = Harjomaa
| suurus = 11,22<ref name="Statistikaamet">Statistikaamet. 2020. RV0291U: Rahvaarv, pindala ja asustustihedus, 1. jaanuar. haldusjaotus seisuga 01.01.2018. Pruugit 26.11.2020. https://andmed.stat.ee/et/stat/rahvastik__rahvastikunaitajad-ja-koosseis__rahvaarv-ja-rahvastiku-koosseis/RV0291U</ref> 	 
| elänikke = 10 044<ref name="Statistikaamet"></ref> (01.01.2020) 
| lat_deg = 59
| lat_min = 25
| lat_ik = N	 
| lon_deg = 24
| lon_min = 27
| lon_ik = E	 
}}

'''Keilä''' (eesti keelen ''Keila'') om [[liin]] ja umavalitsusütsüs [[Harjo maakund|Harjo maakunna]] õdaguosan Keilä jõõ veerehn, [[Talliin|Talliinast]] 25 km lõunaõdagun. Liin oll üteliidsi aastagil 1992-2017 [[Keila vald|Keilä valla keskus]].

Keilä piirnes põhahummogunukast Harku valla Kumna [[külä]]ga, hummogun Saue valla Valingu küläga, lõunõn Õdagu-Harjo valla Ohtu ja Kulna küläga, lõunõn ja õdagun Õdagu-Harjo valla Niitvälja küläga ja põhan Õdagu-Harjo valla Valkse ja Tõmmiku küläga. Keilä hummogupiir lätt suurõmbalt jaolt müüdä Keilä jõkõ.

Keilä rahva hulk 2018. aastaga algussõ saisoga oll’ 9910. Liin om rahva hulgalt Harjo maakunnan [[Talliin]]a ja [[Maardu]] perähn kolmas.

Edimäst kõrda nimmati Keilät kirotõduin papõrin 1241. aastagal. Keilä sai Liivi sõa aigo tõsitsõhe kannahtaq ja perähn sõta jäi Keilähe õnnõ kerigukülä. 1925. aastagal sai Keiläst [[allõv]] ja 1938. aastagal kolmanda astmõ liin.

Keilä oll’ keskaol lähkümbä piirkunna [[põllumajandus]]lik keskus. 20. aastagasaa alostusõn arõsi sääl rõivatüüstüs ni [[Nõvvokogoliit|Nõvvokogoliido]] aol ülene tüüstüstuutminõ. Seo ilma aigo ommaq kõgõ suurõmbaq tüüandjaq AS Harju Elektr, Ensto Ensek AS ja AS Draka Keila Cables.

Nimmamist väärt hoonõq om [[Keilä kerik]], miä om Harjomaa kõgõ suurõmb keskao maakerik ja mink kerigutorn om Põha-Eesti maakerikidõ hulgahn üts kõgõ korgõmb (50 miitrit). Keilän oll’ vasalliliin, minkast ommaq seo ilma aigo alalõ õnnõ liinamüürüq. Keilä [[mõisa]] oll tähtsä Liivi ordo tugipunkt Talliina ümbrekunnan. Pääle 1989. aastakka om mõisa päähuunõn Harjomaa muusõum.

Liinast lätt läbi Talliina–Keilä [[raudtii]], miä hargnõs sääl [[Paldiski]] ja [[Riisipere]] liinis. [[Raudtiijaam]] om peri 1870. aastagast.

== Nimi ==

Keilä om 1241. aastaga raamatun kirotõt Keikæl. Seo kuuldu arvadaq nii ku Keikälä vai Keikala.  Nimi om nüüd lühemb. Nime tähendüs olõ-õi selge. Soomõ keele õdagumurdõn tähendäs käikäle vai käikälä tükkü vai ossa. [[S'aksa kiil|S'aksa keel]]en om Keilä nimi olnu Kegel, [[vinne kiil|vinne keel]]en Кегель.

== Koolitus ==

Keriguopõtaja Anton Heidrich (1659-1692) and’ leerioppust. Tuu mano käve lugõma opminõ ja katõkismusõ ja kerigulaulõ opminõ. 1724. ehitedi keriguopõtaja maja mano [[kuul]]. 1820. aastagal võtt’ keriguopõtaja Otto Reinhold von Holtz tüüle kats oppajat, kiä naksiq kihlkunnan lugõmist oppama. 

== Luudus ==

Inneskidsel Keilä jõõ saarõl om Jõõpark, tuu om luudusõkaitsõ all. Tõõsõq liina tähtsäq pargiq ommaq Keskpark ja Pedästik, miä om Keilä algkooli huunõ takan.

Liina õdaguosan om Keilä tammistu. Liina piirin kasus Liivamulgu tamm, miä om [[luuduskaidsõq|luuduskaitsõ]] all. Viil om luuduskaitsõ all 150 aastaga vannu Lumbi katai.

== Lätteq ==
<references />

{{Eesti liinaq}}
