[[Pilt:Kalevala2.jpg|pisi|327x327px|"Vahtsõnõ Kalõvala", 1849. Soomõ eepos.]]
'''"Kalõvala"''' (''[[Soomõ kiil|soomõ keelen]]'' "Kalevala") om [[Soomõ]] eepos, mink [[Lönnroti Elias]] pand' kokko aastagast 1828 kor'atuisi soomõ, ingeri ja kar'ala runolaulõ ja mütoloogia perrä. "Kalõvala" edimäne trükk (vai "Vana Kalõvala", soomõ keelen "Vanha Kalevala") tull' vällä aastagal 1835 ja põrõldnõ "Kalõvala" (mink nimi oll' sis "Vahtsõnõ Kalõvala", soomõ keelen "Uusi Kalevala") aastagal 1849.<ref>[https://kalevalaseura.fi/kalevalasta/ "Kalõvalast". "''Kalõvala" Selds.'' Soomõ keelen.]</ref>

"Kalõvala" lauluq vai ''runoq'' ommaq vanan Kalõvala-mõõdun, miä avit' lauljil pikki laulõ päähä oppiq. Kalõvala-mõõdulõ lisäs ommaq "Kalõvala" laulõ seen ka kõrdamisõq ja edimädsi tähti kokkõkõlaminõ.<ref>https://www.kalevalaseura.fi/kalevalankankahilla/nv/f.php</ref>

Lauluq, miä ommaq "Kalõvalan", olõ-õiq joht õkva lauljidõ päält maaha kirot, Lönnrot ürit' näid parõmbalõ kokko passitaq, nõst' tõõsõ laulu tõistõ paika, sobit' lauljidõ kiili ütelidsembäs.

"Kalõvala" om tõlgit' päält 60 kiilde, võro keelen viil joht olõ-õiq, a [[Eesti kiil|eesti keelen]] saat lukõq.

Soomõn peetäs [[28. radokuu päiv|28. radokuu pääväl]] Kalevala päivä, miä om soomõ kultuuri päiv.<ref>https://intermin.fi/suomen-lippu/liputuspaivat</ref>

== Sisu ==
"Kalõvala" nakas pääle maailma luumisõga, luumismüüdi perrä sündü kogo maailm tsirgu munast.

"Kalõvalan" kõnõldas muusiähn ka Kalõvala ja Põh'ala rahvidõ (halvast) läbikäümisest, kättetasomisõst, kos'ankäümisest aga ka imeqveski [[Sampo]] ehitämisest ni riismisõst. Johtumisõq saavaq ristiuso tulõkigaq otsa.

== Lätteq ==
[[Katõgooria:Soomõ]]
