[[Pilt:Funilogo.jpg|pisi|paremal|Fenno-Ugria Noorõq logo]]
'''Fenno-Ugria Noorõq''' (ka '''FUN''') om [[Soomõ-ugri keeleq|soomõ-ugri]] ainist huviteduq nuuri seltś, miä luudi 2013. aastagal<ref>"Noored asutasid seltsi Fenno-Ugria Noored". ''Fenno-Ugria Asutuse koduleht'', 09.07.2013. http://ftp.eki.ee/index.php?id=28887#.XNLKLRQzaUl</ref>. Ütes Fenno-Ugria Nuuri ülesandõs om tugõdaq soomõ-ugri liikmist [[Eesti|Eestin]]. Seos kõrraldatas soomõ-ugri nuuriprojekte ja kultuuriettevõtmiisi ni tetäs ütistüüd tõisi soomõ-ugri ütisidega nii Eestin (näütüses Fenno-Ugria Asutusõgaq) ku ka tõisin riiken<ref>"Kes me oleme". ''Fenno-Ugria Noored blogi''. https://fennougrianoored.wordpress.com/about/</ref>.

Seltś om riikevaihõlidsõ Soomõ-Ugri Rahvidõ Nuuri Köüdüse MAFUN liigõq.
== Tegemiseq ==
FUN-i tähtsämbide tegemiisi hulka kääväq:
* MAFUNi kongressi kõrraldaminõ [[Tarto|Tarton]] 2015. aastagal.
* 34. Riikevaihõlidsõ soomõ-ugri tudõnǵidõ kónvõrendsi IFUSCO kõrraldamisõ avidaminõ Tarton 2018. aastagal.
* Soomõ-ugri koomiksi rändnäütüse tõlkminõ ja levitämine Eestin 2019. aastagast pääle<ref>"Näitus "Soome-ugri koomiksid"". ''Tartu Kultuuriaken''. https://kultuuriaken.tartu.ee/et/syndmus/n%C3%A4itus-%E2%80%9Esoome-ugri-koomiksid%E2%80%9C</ref>.
=== Ánsambli Kännu Peal Käbi ===
Fenno-Ugria Nuuri liikmõq ommaq tegijäq kaq ánsamblin Kännu Peal Käbi (võro keelen Kannu Pääl Kukk), mink varan ommaq lauluq õgasugumaidsin soomõ-ugri kiilin. Ánsambli võtt' üles 2018. aastaga keväjä kolm Heinsoo Heinikese eesti keelest [[Vad'a kiil|vaďa kiilde]] ümbre pant laulu<ref>"Ämmesse vunukassaa - Muuzikka". ''Vad'd'a võrkko''. http://vadda.keeleleek.ee/</ref> ni om üles astnuq vaďa kultuurigaq köüdet ettevõtmiisil. 2018. aastaga sügüse tekḱ Kännu Peal Käbi [[Komi kiil|komikeelidse]] tõlkõ [[Võro]] ánsambli [[Ummamuudu]] luust “Kõnõtraat" (tõlkõ päälkiri “Сёрникутан”). Lugu löüd' vastakaja ka [[Komimaa|Komimaal]], kon seod manits' uudiskannaľ Ö-net<ref>"Ö-net. 09.11.18". ''Телеканал Юрган.'' https://www.youtube.com/watch?v=IB29uK_GvVk&feature=youtu.be</ref>.

Ánsambli Kännu Peal Käbi astsõ üles 2018. aastaga hõimopäivide Tarto pääkóntsõrdil Eesti Rahva Muusõumin inämbüisi [[Õdagumeresoomõ keeleq|õdagumeresoomõ]] rahvalaulõga<ref>"Hõimupäevad 2018: peakontsert Tartus". ''Fenno-Ugria Asutuse koduleht''. https://fennougria.ee/events/event/hoimupaevad-2018-perekontsert-tartus/</ref>.
== Välälingiq ==
[https://www.facebook.com/funoored/?fref=ts Fenno-Ugria Noorõq Facebookin]

[https://www.instagram.com/fennourg/ Fenno-Ugria Noorõq Instagramin]

[https://fennougrianoored.wordpress.com/ Fenno-Ugria Noorõq pääväkirotus]
