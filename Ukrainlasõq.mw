'''Ukrainlasõq''' (umakeeline nimi ''ukraintsõ'') om hummoguslaavi rahvas, [[Ukraina]] põhirahvas. Ukrainlasõq kujosiq 
umaette rahvas 14.-16. aastagasaal vanavinne rahva lõunõpoolitsõst harost, kink iinkäüjis ollivaq drevljaaniq, poljaaniq, severjaaniq jms. hummoguslaavi hõimoq. 15.-19. aastagasaal kutsuti ukrainlaisi ka väikeisis vindläisis. Ukrainlaisi 
etnograafilidsõq rühmäq ommaq hutsuuliq ja boikiq (vai verhoviinlasõq), kiä elässeq Karpaadõn, lemkiq, kiä ommaq elänüq Beskiiden a täämpädses pääväs om inämbüs näist Ukrainahe ümbre asonu, ja polissjalasõq (polesjelasõq), kiä elässeq Põh'aõdagu-Ukrainah Polissjan.

[[Usk|Uso]] poolõst ommaq ukrainlasõq suurõmbalt jaolt [[õigõusk]]liguq. Õdagupoolitsidõ ukrainlaisi hulgan om uniaatõ. 

Ukrainlaisi om 44-45 mill'onat, noist 
* 37,5 mln. Ukrainan (77,8 % rahvastigust), 
* 4,4 mln. [[Vinnemaa]]l, 
* 1,2 mln. [[Kanada]]n, 
* 960 000 [[USA]]-n,
* 375 000 [[Moldova]]n, 
* 333 000 [[Kasastan]]in, 
* 159 000 [[Valgõvinne]]n.
 
Eestin eläs umbõs 28 000 ukrainlast. 

Pall'oq kunagidsõ NSVL-i alal elänüq ukrainlasõq ommaq üle lännüq vinne keelele, muuhulgan Ukrainan 27 %, Eestin 56 % ja Kasastanin 63 %. 

Antropoloogilidsõlt kuulussõq ukrainlasõq keskõuruupa rassi. Kõgõ harilikumb om näide hulgan keskukraina tüüp, valdai tüüpi om Põh'a-Ukrainan. Vindläisiga võrrõldõn ommaq ukrainlasil tummõmbaq silmäq, tummõmbaq hiussõq, lühemb pää ja lajemb nägo. 

Eestin eläväq ukrainlasõq ommaq loonuvaq uma organisats'ooni, mink nimi om Ukraina Kaasmaalaskund Eestin.

[[Katõgooria:Rahvaq]]

[[ar:أوكرانيون]]
[[an:Ucraineses]]
[[az:Ukraynalılar]]
[[id:Bangsa Ukraina]]
[[be:Украінцы]]
[[be-x-old:Украінцы]]
[[bs:Ukrajinci]]
[[bg:Украинци]]
[[bxr:Украинууд]]
[[ca:Ucraïnesos]]
[[cv:Украинсем]]
[[cs:Ukrajinci]]
[[de:Ukrainer]]
[[et:Ukrainlased]]
[[en:Ukrainians]]
[[es:Ucranianos]]
[[eo:Ukrainoj]]
[[fr:Ukrainiens]]
[[fy:Oekraïners]]
[[gag:Ukrainnär]]
[[ko:우크라이나인]]
[[hr:Ukrajinci]]
[[os:Украинаг адæм]]
[[it:Ucraini]]
[[ka:უკრაინელები]]
[[lad:Ukrainios]]
[[la:Ucraini]]
[[lv:Ukraiņi]]
[[lt:Ukrainiečiai]]
[[hu:Ukránok]]
[[mk:Украинци]]
[[krc:Украинлиле]]
[[nl:Oekraïners]]
[[ja:ウクライナ人]]
[[nn:Ukrainarar]]
[[pl:Ukraińcy]]
[[pt:Ucranianos]]
[[ro:Ucraineni]]
[[ru:Украинцы]]
[[sah:Украиннар]]
[[simple:Ukrainians]]
[[sk:Ukrajinci]]
[[sl:Ukrajinci]]
[[cu:Оукра́иньци]]
[[sr:Украјинци]]
[[sh:Ukrajinci]]
[[fi:Ukrainalaiset]]
[[sv:Ukrainare]]
[[tr:Ukrainler]]
[[uk:Українці]]
[[yo:Àwọn ọmọ Ukraníà]]
[[zh:乌克兰族]]
