'''Ukrainlasõq''' (umakeeline nimi ''ukraintsõ'') om hummoguslaavi rahvas, [[Ukraina]] põhirahvas. Ukrainlasõq kujosiq 
umaette rahvas 14.-16. aastagasaal vanavinne rahva lõunõpoolitsõst harost, kink iinkäüjis ollivaq drevljaaniq, poljaaniq, severjaaniq jms. hummoguslaavi hõimoq. 15.-19. aastagasaal kutsuti ukrainlaisi ka väikeisis vindläisis. Ukrainlaisi 
etnograafilidsõq rühmäq ommaq hutsuuliq ja boikiq (vai verhoviinlasõq), kiä elässeq Karpaadõn, lemkiq, kiä ommaq elänüq Beskiiden a täämpädses pääväs om inämbüs näist Ukrainahe ümbre asonu, ja polissjalasõq (polesjelasõq), kiä elässeq Põh'aõdagu-Ukrainah Polissjan.

Uso poolõst ommaq ukrainlasõq suurõmbalt jaolt õigõuskliguq. Õdagupoolitsidõ ukrainlaisi hulgan om uniaatõ. 

1992. a. oll' ukrainlaisi umbõs 46 mill'onat, noist 
* 37,42 mln. Ukrainan (72,7 % rahvastigust), 
* 4,36 mln. [[Vinnemaa]]l, 
* 896 000 [[Kasastan]]in, 
* 600 000 [[Moldova]]n, 
* 550 000 [[Kanada]]n, 
* 530 000 [[USA]]-n, 
* 350 000 [[Poola]]n, 
* 291 000 [[Valgõvinne]]n. 
Eestin eläs umbõs 48 000 ukrainlast. 

Pall'oq kunagidsõ NSVL-i alal elänüq ukrainlasõq ommaq üle lännüq vinne keelele, muuhulgan Ukrainan 27 %, Eestin 56 % ja Kasastanin 63 %. 

Antropoloogilidsõlt kuulussõq ukrainlasõq keskõuruupa rassi. Kõgõ harilikumb om näide hulgan keskukraina tüüp, valdai tüüpi om Põh'a-Ukrainan. Vindläisiga võrrõldõn ommaq ukrainlasil tummõmbaq silmäq, tummõmbaq hiussõq, lühemb pää ja lajemb nägo. 

Eestin eläväq ukrainlasõq ommaq loonuvaq uma organisats'ooni, mink nimi om Ukraina Kaasmaalaskund Eestin.

[[Katõgooria:Rahvaq]]

[[et:Ukrainlasõq]]
[[en:Ukrainians]]
