'''Jaan''' om mehe edenimi. Taa om tegünü mitmin keelin piiblinime [[Johannes]] lühenemisel, muuhulgan ka [[Alambs'aksa kiil|alambs'aksa]] keelen, kost lainati joba [[Keskaig|keskaol]] nii võro ku eesti kiilde. 

Ildambalt [[Uusaig|uusaol]] om Jaan tõisist Johannessõ muganduisist nigu [[Ants]], [[Hanss']], [[Ivvan]] ja [[Juhan]] erälde nimi. Võrokõisi pruugit [[Piibli|Vastne testament]] kirot [[Ristjä-Johannes|Ristjä-Johannessõ]], [[Apostli Johannes|apostli Johannessõ]] jt nimme edimält (1686) ''Jahn'', ildamba ''Jaan'' (umasütlejä ''Jani''). 

Vanna kesksuvõpühhä [[Jaanipäiv|jaanipäivä]] köüt kerik Ristjä-Johannessõga. 1684. aastagal [[Rõugõ kihlkund|Rõugõ kihlkunnan]] oll´ Jaan sagõdusõlt edimäne talo peremehe edenimi (6,8 %).<ref>Saar, Evar 2016: Rõuge ja Vastseliina talupoegade eesnimed XVI ja XVII sajandil. Võro Instituudi toimõndusõq, 11−56.</ref>

Vastussit tõisin keelin:
* Jaan, eesti kiil
* Johannes, s'aksa kiil
* Jānis, läti kiil
* Иван (Ivan), vinne kiil
* Ян (Jan), valgõvinne kiil
* Jan, poola kiil
* Janne, Jani, soomõ kiil
* Jan, Roodsi kiil
* János, ungari kiil
* John, inglüse kiil

== Lätteq ==
<references />

[[Katõgooria:Nimeq]]
