'''Piirikäänüs''' vai '''piiriütlejä''' vai '''terminatiiv''' om [[käänüs]], mink päämäne mõtõq om näüdädäq minkaniq joudmist, minemist ja vastas küsümüsele ''kinkaniq? minkaniq?'': ''meheniq'', ''kodoniq'', ''inemiseniq''.

== Piirikäänüs võro keelen ==
Saajakäänüsse lõpp om [[Võro kiil|võro keelen]] -''niq'', miä pandas mano [[Umasütlejä käänüs|umakäänüssele]]: ''kuldsõniq'', ''saapaniq'', ''keeleniq''.

[[Kurgupeethelü|Kurgupeethellü]] ''q'' üteldäs piirikäänüsse lõpun vällä rohkõmb Setomaal ja hummoguvõro keelen, õdaguvõro keelen om taad veidemb, sääl üteldäs ''kuldsõni'', ''saapani'', ''keeleni''.
{| class="wikitable"
|+
!Nimekäänüs
!Umakäänüs
!Piirikäänüs
|-
|Kuldnõ
|Kuldsõ
|Kuldsõ'''niq'''
|-
|Saabas
|Saapa
|Saapa'''niq'''
|-
|Kiil
|Keele
|Keele'''niq'''
|}
Vanõmban keelepruugin tulõ piirikäänüs mano ka pääsõna tävvendile: ''poolõ'''niq''' seere'''niq''''', ''täämbätse'''niq''' päävä'''niq'''''. 

Seo ilma aigu tetäs piirikäänüs rohkõmb [[Eesti kiil|eesti keele]] muudu, tävvendile ei pandaq inämb piirikäänüsse lõppu: ''poolõ seereniq'', ''täämbätse pääväniq''.

== Lätteq ==
Iva, Sulev 2007. Võro kirjakeele sõnamuutmissüsteem. Dissertationes Philologiae Estonicae Universitatis Tartuensis, 20. Tartu: Tartu Ülikooli Kirjastus.
[[Katõgooria:Käänüsseq]]
