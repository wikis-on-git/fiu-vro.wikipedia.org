{{Seto}}

[[File:Rein Järvelill.jpg|right|thumb|Järvelilli Rein 2006. aastagal.]]

'''Järvelilli Rein''' (sündünüq [[1966]]. aastaga [[16. mahlakuu päiv|16. mahlakuu pääväl]]) om seto [[Setomaa ülembsootśka|ülembsootska]] ja poliitik. 

Tä om käünüq koolih [[Meremäe Keskkuul'|Meremäe Keskkool]]ih ni [[Nõo Keskkuul'|Nõo Keskkoolih]], [[Eesti Põllumajandusõ Akadeemiä]]h ja [[Tarto Ülikuul'|Tarto Ülikoolih]]. Järvelilli Reinul om korgõmp mõtsanduslik haridus.<ref name="kogo">[https://www.setomaa.ee/kogukond/teemaveeb/kuningriik/kroonikogo/jarvelilli-rein Kroonikogo: Järvelilli Rein'].</Ref>

Järvelilli Rein om olnuq [[Verska vald|Verska]] ni [[Meremäe vald|Meremäe]] vallavanõmp ja päält tuud viil [[Riigikogo]] liigõh, rahandusministri ja Euroopa Parlamendi liikmõ [[Padari Ivari]] nõunik ni juhtnuq mitut eräettevõtõt. 2017. aastagast alatõh om tä [[Setomaa vald|Setomaa vallavolikogo]] edemiis' ja 2019. aastagast alatõh Setomaa ülembsootska.<ref name="kogo"/>

2012. aastagast eläs Järvelilli Rein jalki [[Setomaa]]l uma esäkotoh Uusvada küläh. Õgapäivi toimõndas tä ku [[Seto Infoseltsi|Seto Infoseldsi]] juhataja. Taa seldsi hoitaq om [https://setokaubamaja.ee/ setokaubamaja.ee], SetoMeedia, [[Seto Kiri]], [[Seto Pank]] ni Kullamäe Productions. Tä laul [[Seto Miihi Summ]]ah meestelaulu, kirotas laulusõnnu ja mäng pilli [[Tuhkwizza]]h, [[Pääväpüürdjä]]h ni [[Uusvada Blues Allstars]]ih.<ref name="kogo"/>

Järvelilli Reinu hindä sõnno perrä om timä süämeas'ast seto keele ni kultuuri edendämine, minkalõ tä om pühendänü "hüä suurõ osa uma tegemistõst ni elost".<ref name="kogo"/> "Ülembsootskana andsõ Peko mullõ kats tiidäandmist. Edimält kutsuq seto rahvast ja õgaütte üles, õt õgaüts meist teesiq midägi uma keele ni kultuuri hüäst, kas või kõõ vähämpät. Tõõsõst käskse Peko seto rahva kokko tuvvaq ni pandaq rahva uma keele ja kultuuri iist saisma ni otsustama. Elägü sis tuu rahvas Siberih, Saarõh vai Tallinnah," ütles Järvelilli Rein eis.<ref name="kogo"/>

==Lätteq==

[[Katõgooria:Setomaa inemiseq]]
[[katõgooria:Setokeelidseq artikliq]]
