{{Jõgi 
| jõõ_nimi = Orajõgi
| pildi_nimi = Orajõgi_Rosmal_20090409.JPG
| pildi_allkiri = Orajõgi [[Rosma]]l 2009. a. mahlakuun
| jõõ_läteq = [[Mustja]] külän
| jõgi_juusk = [[Ah'a jõgi|Ah'a jõkkõ]]
| maa = 
| maakunnaq = [[Võromaa]]
| kihlkunnaq = [[Põlva kihlkund|Põlva]], [[Kanepi kihlkund|Kanepi]]
| pikkus = 39 km
| jõgikunna_suurus = 176 km&sup2;
| jõõ_korgusvaih = 64,7 m  
| jõõ_sadaminõ = 1,66 m/km
| vooluhulk = 
| hääpoolidsõq_harojõõq = [[Peri uja]]
| kur'apoolidsõq_harojõõq = [[Ostuja]], [[Tännässilmä uja]], [[Lepä uja]], [[Leppuja]]
}}

'''Orajõgi''' om [[jõgi]] [[Võromaa]]l. Tä nakkas pääle [[Kanepi kihlkund|Kanepi kihlkunnast]], a suurõmbalt jaolt juusk [[Põlva kihlkund|Põlva kihlkunnan]]. Orajõgi om [[Ah'a jõgi|Ah'a jõõ]] hääpoolinõ harojõgi.

Orajõõ [[läteq]] om [[Mustja]] külän kunagidsõ Johanneshofi talo man, [[Osola]] tiiristist 4 km põh'a puul. Ülembjoosul om jõgi egal puul süvendet ja õgvõndõt. Edimält lätt jõgi 0,5 km lõunahummogu poolõ, Mustja külä keskel käänd põh'ahummogu poolõ ja juusk pia 7 km, kooni [[Roosi]] külä ja [[Lahe|Põlgastõ mõisani]], õigõn sängün läbi kuivõndõt soistõ niite ja põldõ. Jõõ org nakkas vällä kujonõma viil Põlgastõ mõisa man. Põlgastõ mõisast 1,5 km allavuulu [[Kruuta]] külän Ojasaarõ talo kotsil käänd jõgi äkki põh'aõdaguhe, a kilomiitre peräst (Hainastõ talo man) käänd jälq põh'ahummoguhe ja joud 1,5 km peräst Mustajõõ küllä. Sääl lätt timäst üle [[Vana Võro tii]]. Saman suunan juuskõn lätt tä läbi [[Mäni]] ja [[Tilsi (Laheda)|Tilsi]] külä vaihõlt. Inne [[Vedo]]küllä käänd jõgi hummogu poolõ. Peräst Tilsi-Himmakülä tiid juusk Orajõkkõ hää käe puult uja, miä tulõ [[Pikkjärv (Tilsi)|Pikästjärvest]]. Edesi tege jõgi 1,5 km pikutsõ haagi [[Vardja]] külä ja [[Vardja mõisa|mõisa]] ala, pääle midä juusk tä juusk sügävän Põlva-Ahja-Luutsna ürgoron [[Ah'a jõgi|Ah'a jõõni]] vällä. Tä juusk läbi [[Koiolakülä]], [[Meemaskülä]], [[Mõtstõ]] ja [[Kuruski]] külä, käänd sõs hummogu poolõ [[Rosma]] küllä, kon Orajõkkõ juusk [[Peri uja]]. Pääle tuud juusk Orajõgi läbi [[Põlva]] liina ja sääl olõva ülessulut [[Põlva järv]]e. Põlvast allpuul juusk jõgi läbi [[Tilsi (Põlva)|Tilsi]] (Orajõõ) ja [[Himmastõ]] külä nink lätt [[Eostõ]] külä man [[Ah'a jõgi|Ah'a jõkkõ]]. 

Orajõõ veeren om pall'o elämiisi ja põldõ, veidemb mõtsa. 1930. aastagil olliq jõõ pääl veskiq Vedokülan Kundzal (Konsa), Koiolakülän Poiol, Kuruski külän Raudsepäl, Rosma külän, Põlvan nink Tilsi (Orajõõ) külän Haukal ja Pihol.

Orajõgi om suurõ sadamisõga. Jõõ viipinna absoluutnõ korgus lätte man om 100 miitret ja suu man 35,3 m. Tuu tähendäs, et [[korgusvaih]] om 64,7 m ja keskmäne [[jõõ sadaminõ|sadaminõ]] 1,66 m/km. Kõgõ suurõmb om sadaminõ inne Rosmat mõtsa sisen. 

Kallost om Orajõõst saad [[haug]]õ, [[särg]]e, [[lepämaim]]u, [[rünt]]i, [[viidik]]at, [[latik]]ut, [[trulling]]ut, [[hink]]i, [[ahhun|ahunat]] ja [[lod'akala|lod'akalla]].

==Kirändüs==
*"Eesti jõed", Tarto Ülikooli Kirästüs, Tarto, 2001.

[[Katõgooria:Põlva kihlkunna jõõq]]
[[Katõgooria:Kanepi kihlkunna jõõq]]
