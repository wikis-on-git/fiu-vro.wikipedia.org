Jeruusalemmä templi oll' Jeruusalemmä liinan templimäel olnuq juutõ pühäkoda. Juudiusu jaos oll' templi kõgõ pühämb kotus. Aoluu joosul oll' tuu kotusõ pääl katś templit - edimäne templi vai Saalomoni templi ehitedi kümnendäl aastagasaal inne miiq aoarvamist. Edimädse templi häödiq babüluunlasõq 587. aastagal i.m.a. Tõnõ templi ehitediq 516. aastal i.m.a. ja tuu häödiq ruumlasõq 70. aastagal miiq aoarvamisõ perrä. Parhillaq templit olõ-i ja templimäel om hoobis katś muhamediusu mosseed.

Ku juudiq viil templin jumalateenistüisi kõrraldiq, sis oll' templi ka väegaq tähtsä ohvrikotus. Templin oll' kõgõ pühämb ruum, kon ülembpriistri õnnõ ütś kõrd aastagan andõ and' ja priistride iinmuro, kon egäpäävätsit andit andaq.

Täämbädsel pääväl juudiq inämb templin eri käüq ja olõ-i ka vahtsõt templit ehitänüq. Vannast templist om alalõ jäänüq õnnõ ütś müür, mink man pallõman kävvüq. Tuud müürü nimitedäs ikumüürüs.
