Saapidõga tiide om üts prantsusõ jutus ([[prantsusõ kiil|prantsusõ keelen]] ''"Le Maître chat ou le Chat botté"''), minkä pand' 17. aastasaa lõpul kirjä [[Charles Perrault]].

== Sisu ==
[[File:Puss-in-Boots-1695.jpg|thumb|upright|Perrault raamadu "Le Maître Chat" käsilde kirotaq ja ilostaq käsikiri aastagast 1695]]

Ütel [[möldre]]l oll' kolm poiga. Möldre koolõ ärq ja jätt' uma vara poelõ: vanõmb sai veski, keskmäne iisliq ja noorõmb õnnõ [[kass]]i. Noorõmb poig oll' tuuperrä väega kurb, a sõs selgü, et tuu kass' oll'-õi määnegiq harilik kass' — ta küsü umalõ paari saapit ja ku ne kätte sai, lätt ja püüd' mõtsan üte jänesse kotti. Sõs vei ta seo jänesse [[kuning]]alõ ja ütel', et seo om kingitüs tä esändält, markii de Karabaalt. Mõnõ järgmädse kuu joosul vei kass' kuningalõ viil uma jahisaaki kingitüses.

Üts'kõrd sai kass' teedäq, et kuning üten uma tütregaq sõit' uma [[tõld|tõllan]] müüdä jõõ viirt. Ta ütel' uma esändäle, et tuu hindä pall'as võtas ja jõkkõ tsuklõma lähes. Sõs peit' kass' ta rõivaq ärq ja ku kuninga tõld lähküle joud', nakas' kõvva appi hõikama. Ku kuning tõlla kinniq piät ja küsse, miä hädä om, ütel' kass', et tää esänd, markii de Karabaa tsukõl' jõõs, ku tää rõivaq ärq varastõdi. Kuning lask' nuurmehele uhkõq rõivaq andaq, kuts' tää uma tõlda ja pand' uma tütre kõrvalõ istma. Tütär muidokiq õkva armu möldrepoiga ärq.

Kass' vilbas' sõs tükk maad tõlla iin ja käsk' tii veeren haina tennüq talorahval kuninga küsümise pääle üteldäq, et ne maaq ommaq markii de Karabaa umaq, või muido tsäbähäs kass' nä ärq. A sõs joud' kass' üte lossi mano, kon elli üts suur kolask' [[võhl]], kiä mõist hinnäst üts'kõik miä eläjäs muutaq. Kass' moogat', et tä usu-ui tedä, ja võhl sõs näütäs ette: kõgõpäält tekk' hindä [[lõvi]]s (miä kassi väega hirmut') ja sõs viil mõnõs suurõs eläjäs. Kass' ütel', et mõnõs väikeses eläjäkeses tä külh muutudaq saa-ai, ja võhl sõs muut' hindä [[hiir]]es. Kõrrapäält oll' kass' tää man ja vääräs' hiire ärq. Ku kuning sinnäq joud', küsü tä, kinkä loss tuu om, ja kass' muidokiq vastas', et markii umaq. Kuning imehteli väega markiid ja timä lossi ja and' uma tütre tälle naisõs. Kass' aq elli edespiten ku suur' esänd ja ai hiiri takan õnnõ uma lusti peräst.

Luu lõpun om viil kats [[moraal]]i kah: üts ütle, et om tähtsä, et sa olõs ettevõtja ja löudlik, a tõõnõ ülendä rõividõ, vällänägemise ja nuurusõ tähtsüst kuningatütre süäme võitmisõl.

== Kirästämine ==
''"Le Maistre Chat, ou le Chat Botté"'' kirästädi [[Pariis]]in 1697. aastaga [[kaarnakuu]]n üten kogumikun (''"Histoires ou contes du temps passé"''), kon oll' viil näütüses luuq "Mõtsan uinuv ilodus" (''"La Belle au bois dormant"''), "Verevämütsükene" (''"Le petit chaperon rouge"''), "Sinihabõnik" (''"La Barbe bleue"'') ja "Tuhatriinu" (''"Cendrillon, ou la petite pantoufle de verre"''). Raamat sai tolmahusõgaq väega kuulsas ja taad pantiq ümbre ka võõrihe kiilihe.


[[bg:Котаракът в чизми]]
[[ca:El gat amb botes]]
[[cy:Pws Esgid Uchel]]
[[de:Der gestiefelte Kater]]
[[en:Puss in Boots]]
[[es:El gato con botas]]
[[eu:Botadun katua]]
[[fr:Le Maître chat ou le Chat botté]]
[[ko:장화 신은 고양이]]
[[it:Il gatto con gli stivali]]
[[he:החתול במגפיים]]
[[nl:De gelaarsde kat]]
[[ja:長靴をはいた猫]]
[[pl:Kot w butach]]
[[pt:O Gato de Botas]]
[[ro:Motanul încălţat]]
[[ru:Кот в сапогах (сказка)]]
[[simple:Puss in Boots]]
[[sr:Мачак у чизмама]]
[[fi:Saapasjalkakissa]]
[[sv:Mästerkatten i stövlar]]
[[tr:Çizmeli Kedi]]
[[zh:穿靴子的猫]]
