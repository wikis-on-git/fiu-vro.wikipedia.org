[[File:Astrahanin kaanikunta.png|right|thumb|Astrahani khaaniriik Kaspia mere veeren.]]

'''Astrahani khaaniriik''' ([[nogai kiil|nogai keelen]] ''Хаҗитархан ханлыгы'', [[tatari kiil|tatari keelen]] ''Xacitarxan xanlığı'') oll' [[tatarlasõq|tatarlaisi]] riik Hummogu-Õuruupan aastagil [[1466]]—[[1556]]. 

Astrahani khaaniriigi maaq olliq [[Volga]] jõõ suu ja alambjooksu man [[Kaspia meri|Kaspia mere]] veeren Aasia ja Õuruupa piiri lähkün. 
Parhilla jääseq neoq maaq [[Kasahstan]]i, [[Vinnemaa]] [[Astrahani oblast]]i ni [[Kalmõkkia]] ala. 

Khaaniriigi pääliin oll' [[Xacitarxan]] parhilladsõ [[Astrahan]]i liina lähkün.  Riiki valitsiq [[khaan]]iq, kiä olliq [[Tšingis-khaan]]i perilidseq.

==Aolugu==

Ku [[Tšingis-khaan]]i luudu mongoli ilmariik' oll' lakja lännü, sõs sündü tuu põh'aõdaguosast [[Kuldhord]]i riik, miä läts' umakõrda lakja katõsas khaaniriigis. Noist olliq päält Astrahani khaaniriigi kõgõ võimsambaq viil [[Kaasani khaaniriik]], [[Krimmi khaaniriik]] ni [[Tsiberi khaaniriik]]. 

Moskva-Vinne tsaar [[Ivvan IV Hirmsa]] võtt' Astrahani khaaniriigi ärq [[1556]]. aastagal ja päält tuud lätsiq khaaniriigi maaq [[Vinnemaa]] ala. Päält tuud oll' Vinnemaa valitsõjidõ avvunimmi hulgan ka "Astrahani tsaari" tiitli ([[vinne kiil|vinne keelen]] ''Царь Астраханскій'').

[[Katõgooria:Õuruupa maaq]]
[[Katõgooria:Vanaq Õuruupa riigiq]]
