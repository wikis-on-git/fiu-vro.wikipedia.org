Syna „'''televis’uun’'''” om hübriidsyna. Tä tulõ mõlõmbist, nii kreeka ku ladina keelest. Tele tähendäs kreeka keeli kaugõt ni visio tähendäs kaehtust. Toda syna või hariligult lühendäq ka „'''telekas'''” vai „'''viisor’'''”. 

Edimäne elektromehaanil’inõ te’leviisor’ sai patendi '''1885'''. aastagal. Tolle autor’is oll’ s’aksa üliopilanõ '''Paul Gottlieb Nipkow'''.

Edimädse ellävä pildi kand’ üle '''John Logie Baiard 1925'''. aastagal ni esitelli toda Briti kuninglidsõlõ instituudilõ ja ütele aokiränigule 1926. aastagal. Too oll’ ilmamaa edimäne tüütävä viisor’i avalik de’monstrats’uun’. 

Tolle aoni oll’ viisor’is’üsteem’ poolõldõ mehaanil’inõ. 
'''1934'''. aastagal agaq de’monstreeri Franklini Instituudin '''Philo Taylor Farnsworth''' edimäst tävveste elektroon’il’ist televis’uun’is’üsteemi, koh oll’ 220 rida pildin kotsilõ ni 30 pilt’i sekund’in. 
Kolm nädäl’it järgemiisi võtt’ Farnsworth pääle poliitiguid, sport’lasi ja sadu inemisi ni kand’ naidõ pildi vastuvõtjahe. 

Elektroon’il’isõ televis’uun’i aigo näudäti '''värvitelekit''' edimest kõrda '''1940'''. aastagal, ku Ameeriga Raadiokorporats’iuun näüti mynele Föderaalse Sidõkomisjoni liikmõlõ vahtsõ s’üsteem’i perrä valmistatuq värv’ilist pilt’i. 
Edimäne värv’iülekannõ leid’ asõt '''1951'''. aastagal, ku telekannal’ CBS näüti programm’i „Premiere” . Tuud agaq olnu-iq võimalik nätäq mustvalgõ viisor’igaq. Tuuperäst kaesiq tuud saadõt kygõst 30 inemist, kel oliq prototüüp’massinaq.

Edimädseq televis’uun’iülekandõq '''Õuroopan''' alasiq '''1936'''. aastagal, ku näüdäti Berliinin Olümpiamänge. Tolle pilt’ kant’ üle pall’odõhe avalikõhe televis’uun’imajihe Berliinin ja Hamburgin. 

'''Nõukogude Liidon''' alasiq elektromehaanilisõ ülekandõ katsetusõq '''Moskvan 1931'''. aastagal ni edimädseq telesaatõpruuv’iq '''1937'''. aastagal.
