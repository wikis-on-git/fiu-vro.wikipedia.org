Leoki Tanel (Tanel Leok) om [[Eesti]] moto[[sportlanõ]], sündünüq 1. piimäkuul [[1985]] .aastagal. Tä om [[Leoki Arvo]] kõgõ noorõmb poig.

Taneli kõgõ suurõmb saavutus om [[2005]]. aastagal saad 5. kotus [[motokross]]i ilmameisrevõistluisil MX-1 klassin. Mitmõl kõrral om tä ka joudnuq MM-jakõl edimädse kolmõ hulka. Näide hulgan om tä joudnuq kats kõrda edimädse kotusõ pääle: [[2010]]. aastagal ja [[2008]]. aastagal MX-1 klassin. Ta om kuulutõt Võromaa aastaga sportlasõs 2007.-2010. aastagal.

Tanel om kõrraldanuq joba 2009. aastagast häätegemisettevõtmist "Tanel Leok & sõbraq". Tuud tetäs õnnõtusõ peräst liikmisvõimõ kaotanuidõ latsi tugõmisõs.
 
Tanelil om kats poiga: Sebastian ja Travis. Sebastian om 8-aastanõ ja Travis 6-aastanõ. 2011. aastagal [[Sõmmõrpalo]] motokrossil näüdäs' Sebastian inemiisile edimäst kõrda, kuis tä sõitaq mõist.

==Kaeq viil==
*[[Leoki Väino]]
*[[Leoki Arvo]]

[[katõgooria:Võromaa inemiseq]]
[[katõgooria:Eesti inemiseq]]
[[katõgooria:Eesti sportlasõq]]
