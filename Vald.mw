'''Vald''' om mitmõn riigin [[valitsõmisütsüs]].

==Eesti vallaq aoluun==

Eestin ja tõisil soomõugrilaisi maiõl tähend' skandinaavia lainsõna ''vald''  muinasaol ilmselt kas kinkagi puult inämb vai vähämb vägivaldsõlt kehtestet võimo ja võimoalla vai mõnõ paigapäälse autoriteedi mõopiirkunda (tuust aost ommaq ilmselt perit kah sõna ''vald'' köüdüsseq võimo ja mõogaq, näütüses liitsõnnon meelevald, vägivald jne). Arvadaq, et erinevält [[Kihlkund|kihlkunnast]], es olõq vald kimmäs val'tsõmispiirkund vai -ütsüs. 

17. aastagasaal naati vallas nimetämä üte mõisa mano kuuluvit perisorjusõn talopoigõ majapidämiisi, tuu tähendäs üte mõisa võimkunda, inemiisi ja maid. 18. aastagasaal naas' vald tähendämä viil lihtsält talopoigõ kogokunda. Olukõrd muutu peräst perisorjusõ kaotamist [[1816]] [[Eestimaa]]l ja [[1819]] [[Liivimaa]]l, peräst midä naati tegemä valdo, miä olliq paikliguq val'tsõmisütsüseq; inämbüisi tetti noid mõisidõ kaupa. [[1866]]. aasta vallareformigaq saivaq vallaq mõisast sõltumatus, talopujad saivaq  esiq hindäle vallaval'tsusõ (volikogo) valliq. Valimiseq olliq [[1917]]. aastaganiq sõski saisusliguq: peremiheq valisivaq kats, sulatsõq üte kolmandaosa volikogost. Pääle [[Radokuurevoluts'uun]]i muutuvaq valimiseq demokraatlikõs, valit koko naati kutsma nõvvokogos, nuuq  nimetediq jälq volikogodõs [[1926]]. aastagal. 

Edimädse Eesti vabariigi aigu, veitse joba innembgi, vähendediq valdo arvo peris pall'o, et tetäq näid  elojovvulidsõmbas ja efektiivsembäs, [[1939]]. aastagas oll' Eestin veitse üle 200 valla. Vallaq püssüväq Eestin [[1950]]. aastaganiq, ku säeti sisse [[Nõvvokogodõ Liit|nõvvokogolik]] val'tsõmiskõrd. [[1945]]–[[1950]] eksistiirseväq valdo allütsüisinäq [[külänõvvokogo]]q.

==Eesti vallaq s'oo ilma aigu==

Valdo naati tagasi tegemä alatõn 1990. aastagast, ku kolmõ aastaga kestel viidi läbi põh'alik val'tsõmisreform. Külänõvvokogoq nimetediq ümbre valdos ni näid naati kokko pandma. Pääle tuu luudi maavaldado kõrvalõ alõvivallaq, noidõs saivaq [[alõv]]iq, miä toona [[liin]]as saa-s. Mõnõ ao peräst naksivaq tekkümä liino ja maavaldado ütidseq umaval'tsusõq (näütüses [[Räpinä vald|Räpinä liina ja valla]] uma), miä tähend' tuud, et valla territooriumi sisse võisõvaq naata kuuluma liinaq. 

Kuna valdo suurus, rahva hulk ja elojovvulidsus ommaq üle Eesti väega esiqmuudu, om püüvvet läbi viiäq  suurõmbit val'tsõmisreforme, et umaval'tsuisi süsteemi tasakaalustadaq. Nuuq val'tsusõpoolidsõq  katsõq ommaq lõppõnuq tulõmusõldaq, agaq umal algatusõl ommaq sõski pall'oq vallaq, liinaq ja alõviq  ütsütegaq kokko lännüq ni moodustanuq tugõvampi umaval'tsusütsüisi. Tõõlinõ pretsedent luudi agaq  [[2005]]. aastagal, ku [[Tapa vald|Tapa vallas]] lätsiq kokko [[Lehtse vald|Lehtse]] ja [[Saksi vald]] ni [[Tapa]] liin ni tuu aoni [[Järvä maakund|Järvä maakunna]] ala kuulunuq Lehtse valla alaq  lätsiq [[Lääne-Viru maakund]]a.

==Võromaa vallaq==

{{Võromaa vallaq}}

[[Category:Riik]]

[[af:Gemeente]]
[[als:Politische Gemeinde]]
[[ar:بلدية]]
[[an:Municipio]]
[[ast:Municipiu]]
[[id:Munisipalitas]]
[[ms:Kawasan perbandaran]]
[[bar:Gemeinde]]
[[bs:Općina]]
[[bg:Община (България)]]
[[ca:Municipi]]
[[cs:Obec]]
[[co:Cumuna]]
[[da:Kommune]]
[[de:Gemeinde]]
[[et:Vald]]
[[el:Δήμος]]
[[en:Municipality]]
[[es:Municipio]]
[[eo:Municipo]]
[[eu:Udalerri]]
[[fa:شهرداری]]
[[fr:Municipalité]]
[[fy:Gemeente]]
[[gl:Concello]]
[[ko:지방 자치체]]
[[haw:Aupuni kiwikā]]
[[hy:Համայնք (վարչական միավոր)]]
[[hr:Općina]]
[[is:Sveitarfélag]]
[[it:Comune]]
[[he:רשות מקומית]]
[[la:Commune]]
[[lv:Pašvaldība]]
[[lt:Savivaldybė]]
[[li:Gemeint]]
[[lmo:Comü]]
[[hu:Község]]
[[mk:Општина]]
[[nah:Āltepēcalpōlli]]
[[nl:Gemeente (bestuur)]]
[[ja:基礎自治体]]
[[no:Kommune]]
[[nn:Kommune]]
[[nds:Gemeen]]
[[pl:Gmina (ujednoznacznienie)]]
[[pt:Município]]
[[ru:Муниципалитет]]
[[stq:Meente]]
[[sq:Komuna]]
[[scn:Cumuni]]
[[sk:Obec (slovenská správna jednotka)]]
[[sl:Občina]]
[[fi:Kunta]]
[[sv:Kommun]]
[[ta:நகராட்சி]]
[[te:పురపాలక సంఘము]]
[[tet:Konsellu]]
[[th:เทศบาลนคร]]
[[vi:Khu tự quản]]
[[tr:Belediye]]
[[uk:Муніципалітет]]
[[vls:Gemêente]]
[[yi:מוניציפאליטעט]]
[[zea:Gemeênte]]
[[zh:基层政权]]
