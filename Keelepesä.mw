[[Pilt:Kpesa-lavva-umbre.jpg|thumb|400px|right|Võro keelepesä latsõq üten uma oppajaga joonistaman.]]
'''Keelepesä''' om latsi päävähoit vai [[latsiaid]], kon latsiga kõnõldas kõik aig õnnõ umma väikut põlist kiilt. Nii opitas kiilt loomuligult kõiki tegemiisi man, midä päävä joosul tetäs - mäng, rõivilõpandminõ, süümine jm. [[Eesti]]n om uma keelepesä olõman [[võro kiil|võro keele]] kõnõlõjil, [[Soomõ]]n [[inarinsaami kiil|inarisaami]] ja [[koltasaami kiil|koltasaami]] keele kõnõlõjil, Vinnemaal [[kar'ala kiil|kar'ala keele]] kõnõlõjil.

Edimädseq keelepesäq luudi [[Vahtsõnõ Meremaa|Vahtsõl Meremaal]] aastagal [[1982]] [[maoori kiil|maoori keele]] pästmises [[inglüse kiil|inglüse keele]] päälesurbmisõ iist. Maoori keelepesä maoorikeeline nimi om ''kōhanga reo''. Vahtsõl Meremaal lätsiq keelepesäq häste kõrda ja ommaq maoori keelele hulga väke mano andnuq. 

Võro keelepesä om sündünüq aastagal [[2009]] võrokeelitside latsõvanõmbidõ hindä iistvõtmisõst [[Haanimiihhi nõvvokoda|Haanimiihi nõvvokua]] ja [[Võro Instituut|Võro Instituudi]] abiga.

==Välislingiq==
* [http://keelepesa.haanimaa.ee/ Võrokeelidse keelepesä kodoleht]

[[katõgooria:koolitus]]
