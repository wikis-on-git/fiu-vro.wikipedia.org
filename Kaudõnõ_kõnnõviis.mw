'''Kaudõnõ kõnõviis''' vai '''kvotatiiv''' vai '''modus obliquus''' om kõnõviis, miä and edesi kelle kolmanda käest kuuld juttu, näütüses ''Ilves '''ollõv''' hindäle auto '''saanuq'''.''

Kaudõst kõnnõviit om [[Võro kiil|võro keelen]] lajalt löüdäq, a ka [[Eesti kiil|eesti]] ni [[Liivi kiil|liivi]] keelen om sääne nätüs olõman. 

== Võro kiil ==
Võro keelen om kaudõdsõl kõnnõviiel mitu lõppu, egä kotussõ pääl veidükese esiqmuudu.

Kats kõgõ haliligumbat lõppu ommaq:

* -''vat'': ''Timäst '''olõvat''' sääl määnegi suur nõna '''saanuq'''''.
* -''v'': ''Timäst '''ollõv''' sääl määnegi suur nõna '''saanuq'''.''

''-v'' lõpp om vanõmb ja tükis häömä, rohkõmb om taad kuuldaq õdagu- ja lõunavõro keelen, muial Võromaal om ''v''-kvotatiivi veidemb.

''-vat'' lõppu pruugitas ka eesti kiräkeelen ja taad pruugitas egäl puul Võro- ja Setomaal. 

Mõnikõrd antas kaudõst kõnnõviit edesi ka ''lõpuga -''bev: ''Susi '''süübev''' suurõ näläga tõsõ soe vällä.'' 
[[Katõgooria:Kõnnõviieq]]
