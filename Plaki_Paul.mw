{{Elokäük
|pilt=
|nimi=Plaki Paul
|eestikeeline_nimi=Paul Plakk
|sünnüaig=[[15. hainakuu päiv]] [[1909]]
|sünnüpaik=[[Vana-Koiola]]
|kuulmisaig=[[5. radokuu päiv]] [[2001]]
|kuulmispaik=[[Talliin]]
|matmispaik=
}}

'''Plaki Paul''' ('''Paul Plakk''', 1909-2001) oll' [[Võromaa]]lt perit elektroteknigatiidläne, [[Talliina Teknigaülikuul|Talliina Teknigaülikooli]] pikäaignõ oppõjoud. 

==Elokäük==
Plaki Paul sündü [[15. hainakuu päiv|15. hainakuu pääväl]] [[1909]] [[Koiola vald|Koiola vallan]] [[Vana-Koiola|Vanan-Koiolan]]. 1930. aastagal lõpõt' tä Tarto Teknigagümnaasiumi. 1936. aastagal, ku õkvalt luud Talliina Teknigaülikuul võtt' vasta ummi edimäidsi üliopilaisi, läts' tä sinnäq opma. Aastagani 1941 oll' Paul TTÜ mekaanigaosakunna elektrotekniga haro üliopilanõ. 1940. aastagal, ku tä viil üliopilanõ oll', kirot' Paul  avvohinnalidsõ tüü "Pöörisvooludest elektrotehnikas". Tuu oll' edimäne TTÜ-n tett [[eelektri]]alanõ uurmistüü.

Pääle TTÜ lõpõtamist 1941. a. jäi Plaki Paul sinnäsamma tüüle, edimält  assistendi kotussõ pääl füüsigalidsõ [[keemiä]] ja [[füüsiga]]  laboratooriumõn nink elektrotekniga kateedrin, sõs dotsendi kotussõtäütjänä eelektrisidõ kateedrin. Noil aastagil sai timäst tunnustõt spetsiälist [[elektrooniga]] ja mitte-eelektriliidsi suuruisi mõõtmiisi alal.

1952. aastagal kaits' Plaki Paul teknigakandidaadi väitekirä päälkiräga "Freesturba niiskuse määramine elektrilisel teel". Peräst tuud sai tä dotsendi kotussõ nink oll' viistõist aastagat kateedrijuhataja: 1953-1962 teoreetilidsõ ja ületse elektrotekniga nink 1963-1968 tüüstüselektrooniga kateedrin. Tüüstüselektrooniga (ildampa elektrooniga) kateedri luuminõ 1962. aastagal ja tüüstüselektrooniga eriala üliopilaisi oppamine alatõn 1963. aastagast sai TTÜ-n (toonadsõ nimega Talliina Polüteknilidsõn Instituudin) teos teno just Plaki Pauli pingutuisilõ.

==Välislink==
*[http://deepthought.ttu.ee/ajaleht/tp1999/20september1999/plakk90.html Elokäük] Talliina Teknigaülikooli lehe pääl.

[[Katõgooria:Võromaa inemiseq]]
