{{Elokäük
|pilt=
|nimi=Kauksi Ülle
|eestikeeline_nimi=Ülle Kahusk
|sünnüaig=[[22. süküskuu päiv]] [[1962]]
|sünnüpaik=[[Saarlasõ]] külä
|kuulmisaig=
|kuulmispaik=
|ammõt=kiränik ja luulõtaja
}}

'''Kauksi Ülle''' ('''Ülle Kahusk''') sündü [[22. süküskuu päiv|22. süküskuu pääval]] [[1962]]. Kasunuq om tä Saarlasõ külän Palu talon. Talo piir om ütest küllest [[Pärlijõgi]]. Kauksi Ülle talost neli-viis kilomiitrit om [[Sännä]], kon om ka katõ tõõsõ Võro kiränigu [[Jaigi Juhan]]i ja [[Adsoni Artur]]i kodotalo kotus ja latsõiä paik.

Kauksi Ülle vanavanaesä oll` Saarna ja tä sõsar oll` lauluimä ja nõid. Esä oll` aidamiis ja imä oll` vaenõ ja illos tütärlats, kelle aidamiis ärq võtt`. 

Kauksi Ülle om op`nuq ja lõpõtanuq Rõugõ kooli, Võro I Keskkooli ummõlusõ klassi ja Tarto Ülikooli aokirändusõ eriala. Om ka op`nuq Tarto Ülikoolin kirändust ja rahvalaulõ.

Täl om neli tütärd – Maali, Salme, Päivi ja Niilo kiä op`vaq Tarto Waldorfkoolin.

Kauksi Ülle om kirotanuq võro keelen vahtsõ ao luulõt, sis viil romaanõ ja näütemänge, vähä ka kriitiliidsi kirotuisi ja reisikirja. Tä kõgõ kuulsambaq teosõq ommaq romaan „Paat“, näütemäng „Susi“ ja viil om tä filmi „Taarka“ stsenaariumi kuunkirotaja.

Tä om tüütänuq 1991-1993 Võro Raadion kon alost´ võrokeelidseq latsisaatõq, kaitś setodõ kultuuri, kombiid ja maad. Viil om tä Eesti Kostabi Seldsi üts alostajaliigõq ja etnofuturist.

Üle aastaga om Kauksi Ülle Tarto Ülikoolin oppaja ja lugõ Lõuna-Eesti kirändüst. Parhilla om tä Tsihtasotusõ Fenno-Ugria Tarto Keskusõn sekretär.

[[Katõgooria:Võromaa inemiseq]]
[[Katõgooria:Võro kiräniguq]]
[[Katõgooria:Võro luulõtajaq]]

[[et:Kauksi Ülle]]
[[de:Ülle Kauksi]]
