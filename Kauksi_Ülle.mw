'''Kauksi Ülle''' (Ülle Kahusk)

Kauksi Ülle on sündü '''22. süküskuu pääval 1962'''. Kasunuq om tä Saarlasõ külän Palu talon. Talo piir om ütest küllest Pärlijõgi. Kauksi Ülle talost neli-viis kilomiitrit om Sännä, kon om ka katõ tõõsõ Võro kiränigu Jaigi Juhani ja Adsoni Arturi kodotalo kotus ja latsõiä paik.

Kauksi Ülle vanavanaesä oll` Saarna ja tä sõsar oll` lauluimä ja nõid. Esä oll` aidamiis ja imä oll` vaenõ ja illos tütärlats, kelle aidamiis ärq võtt`. 

Kauksi Ülle '''om op`nuq''' ja lõpõtanuq Rõugõ kooli, Võro I Keskkooli ummõlusõ klassi ja Tarto Ülikooli aokirändusõ eriala. Om ka op`nuq Tarto Ülikoolin kirändust ja rahvalaulõ.

Tal om neli tütärd – Maali, Salme, Päivi ja Niilo kiä op`vaq Tarto Waldorfkoolin.

Kauksi Ülle '''om kirotanuq''' võro keelen vahtsõ ao luulõt, sis viil romaanõ ja näütemänge, vähä ka kriitiliidsi kirotuisi ja reisikirja. Tä kõgõ kuulsambaq teoseq ommaq '''romaan „Paat“''', '''näütemäng „Susi“''' ja viil om tä '''filmi „Taarka“''' stsenaariumi kuunkirotaja.

Tä '''om tüütänuq''' 1991-1993 Võro Raadion kon alost´ võrokeelidseq latsisaatõq, kaitś setodõ kultuuri, kombiit ja maad. Viil om tä Eesti Kostabi Seldsi üts alostajaliigõq ja etnofuturist.

Üle aastaga om Kauksi Ülle Tarto Ülikoolin õppaja ja lugõ Lõuna-Eesti kirändüst. Parhilla om tä Tsihtasotusõ Fenno-Ugria Tarto Keskusen sekretär.
