[[Pilt:Kyzyl_orkhon_inscription.jpg|pisi|Vanaturgi kirän tõvakiilne sammas Kõzõlin.]]
'''Tõva kiil''' (innembält ka '''tuva kiil'''; tõva keelen ''тыва дыл'' 'tõva dõl') om turgi kiil, midä kõnõlõsõq tõvalasõq, pääas'aligult Lõunõ-[[Tsiber]]in [[Vinnemaa]] ala kuuluvan [[Tõva Vabariik|Tõva Vabariigin]]. Veidemb kõnõldas tõva kiilt [[Hiina|Hiina Rahvavabariigin]] ja [[Mongoolia|Mongoolian]]. 

Tõva keele ligembäq sugulasõq ommaq [[hakassi kiil|hakassi]] ja [[altai kiil|altai]] kiil. Tõva keelen om hulga [[Mongoli kiil|mongoli]], tiibedi ja vahtsõmbal aol ka [[Vinne kiil|vinne]] lainõ. 

==Keele täämbädse päävä sais==
Täämbädsel pääväl pruuk tõva kiilt imäkeeles umbõs 265 000 inemist<ref>http://www.ethnologue.org/show_language.asp?code=tyv</ref>. 2010. aastaga rahvalugõmisõ perrä oll' Vinnemaal tõva keele mõistjit 253 673 inemist.

Tõva Vabariigin om tõva keele sais küländ tukõv ja pruukmisala küländ lagja. Kiilt peetäs küländki elojovvulidsõs ja taa olõ-õi parhilla õkvalt ohostõt. 

==Murdõq==
Tõvan kõnõldav tõva kiil jagonõs neljä murdõrühmä: õdagu-, kesk-, põh'aõdagu- ja lõunõhummogumurrõq. Lisas om tõva keelel vähämbit murdit, nigu džungaari, tsengeli ja duha murrõq, midä olõ-õi siiäni kuigi põh'aligult uurit.

==Kiräkiil==
Tääämbädse päävä tõva kiräkiil Vinnemaal pruuk tävvendüisiga kirillitsat. 

===Täämbädse päävä tõva keele tähistü===
{| cellpadding="3" style="font-family:Arial Unicode MS; font-size:1.4em; border:1px solid black; border-collapse:collapse; background-color:#F8F8EF; text-align:center"
| style="width:3em"| А а
| style="width:3em"| Б б
| style="width:3em"| В в
| style="width:3em"| Г г
| style="width:3em"| Д д
| style="width:3em"| Е е
| style="width:3em"| Ё ё
| style="width:3em"| Ж ж
|-
| style="width:3em"| З з
| style="width:3em"| И и
| style="width:3em"| Й й
| style="width:3em"| К к
| style="width:3em"| Л л
| style="width:3em"| М м
| style="width:3em"| Н н
| style="width:3em"| Ң ң
|-
| style="width:3em"| О о
| style="width:3em"| Ө ө
| style="width:3em"| П п
| style="width:3em"| Р р
| style="width:3em"| С с
| style="width:3em"| Т т
| style="width:3em"| У у
| style="width:3em"| Ү ү
|-
| style="width:3em"| Ф ф
| style="width:3em"| Х х
| style="width:3em"| Ц ц
| style="width:3em"| Ч ч
| style="width:3em"| Ш ш
| style="width:3em"| Щ щ
| style="width:3em"| Ъ ъ
| style="width:3em"| Ы ы
|-
| style="width:3em"| Ь ь
| style="width:3em"| Э э
| style="width:3em"| Ю ю
| style="width:3em"| Я я
|
|
|
|
|}

Tõva kirillidsa tähistün om mitu umaperäst tähte, midä olõ-õi vinne tähistün. Nuuq ommaq:
* '''Ңң''' - ng (IPA ŋ)

* '''Өө''' - ö

* '''Үү''' - ü


Innembide om tarvitõt tõva keelen kirotamisõs mongoli kirjä. 1930. aastil lõi buda munk Monguš Lopsang-Tšinmit (ehk Lubsan Žigmed) ka ladina kiräviie, minkan trüküdiq mõnõq raamaduq ja aoleheq, niisam aabitsit ja opiraamatit täüskasunuilõ<ref>Otto Mänchen-Helfen "Journey to Tuva" Los Angeles: Ethnographics Press University of Southern California, 1992, lk 133 jj, [//et.wikipedia.org/wiki/Special:BookSources/187898604X ISBN 187898604X].</ref>.

===Ladina tähtiga tõva keele tähistü===
{| cellpadding="3" style="font-family:Arial Unicode MS; font-size:1.4em; border:1px solid black; border-collapse:collapse; background-color:#F8F8EF; text-align:center"
| style="width:3em"| A a
| style="width:3em"| B ʙ
| style="width:3em"| C c
| style="width:3em"| D d
| style="width:3em"| E e
| style="width:3em"| F f
| style="width:3em"| G g
| style="width:3em"| Ƣ ƣ
|-
| style="width:3em"| H h
| style="width:3em"| I i
| style="width:3em"| J j
| style="width:3em"| Ɉ ɉ
| style="width:3em"| K k
| style="width:3em"| L l
| style="width:3em"| M m
| style="width:3em"| N n
|-
| style="width:3em"| Ꞑ ꞑ
| style="width:3em"| O o
| style="width:3em"| Ө ө
| style="width:3em"| P p
| style="width:3em"| R r
| style="width:3em"| S s
| style="width:3em"| Ş ş
| style="width:3em"| T t
|-
| style="width:3em"| U u
| style="width:3em"| V v
| style="width:3em"| X x
| style="width:3em"| Y y
| style="width:3em"| Z z
| style="width:3em"| Ƶ ƶ
| style="width:3em"| Ь ь
|
|}

1943. aastaga vaihtõdi taa kiräviis parhilladsõ kirillidsa vasta. Viimätsel aol om tett ettepanõkit ladina tähistü vahtsõst pruukma nakkamisõs. Tuud sekä siski Vinnemaal vasta võet säädüs, mink perrä Vinnemaa vabriike riigikeeleq piät olõma kirotõduq kirillitsan.

==Keelenäüdüs==
{| class="wikitable"
|-
| Kirillidsa: Tыва дылдың үжүктери || Бүгү телегейниң пролетарлары болгаш дарлаткан араттары каттыжыңар!
|-
! Ladina: Tьʙa<!-- The ʙ here is not a mistake.  Do not change. --> dьldьꞑ yƶykteri|| PYGY TELEGEJNIꞐ PROLETARLARЬ POLGAŞ TARLATKAN ARATTARЬ KATTЬƵЬꞐAR!
|-
| Tõlgõq: Tõva keele tähistü || Kõgõ ilma tüüliseq ja maahasurbõduq, löögeq ütte!
|}

== Lätteq ==

[[katõgooria:keeleq]]
[[katõgooria:Tõvamaa]]
