{{Seto kiil}}
[[Pilt:Flag_of_Setomaa.svg|pisi|[[Setomaa lipp]]]]
'''Seto kunigriik`''' ehk '''Seto kunigriigipäiv''' om suur` setokuluurilinõ kokkok`auminõ, midä peetäs põimukuu (august, mädäkuu, lõikuskuu) esdimätsel puul`pühäl, minkast saavaq pääle setodõ ossa võttaq ka seto kultuuri huviliisi ja mia vaeldass õga aas`taga kotust, koh tulõ. Kunigriigipäävä süäpääväl kuulutõdas ütest pääväst Seto kunigriigi säädüseq Eesti ni Vinne säädüsist korgõbahsaisjidõst ja päävä seeh peetäs seto perimüskultuuriga keöüdet võistluisi. Nisama valitas kunigriigipääväl ülembsootska - setodõ kuniga Peko asõmik maa pääl.

== Aolugu ==
[[File:Seto kuningriigi päev 2019 01.jpg|thumb|Seto kunigriigi päiv 2019. aas`taga põimukuuh Küllätüvä küläh]]
Seto kunigriigi päiv 2019. aas`taga põimukuuh Küllätüvä küläh
Seto kunigriigi pidämise mõttõ om mõtsasoomlaisi vabariigi perrä maalõ toonuq rahvaluulõtiidläne Hao Paali. Edimäne kunigriigipäiv peeti 20. põmukuuu pääväl 1994 Obinitsa kooli moro pääl. Paari aas`taga peräst naas`s kotus, koh kunigriik` tulõ, õga aas`taga vaelduma nelä Setomaa eestipoolidsõ jao pääle jääjä valla vaihhõl (Mik`tämäe, Meremäe, Värska, Miss`o valla Luhamaa nulk) ja taa kotussidõ järekõrd püüsüss seeniaoniq, ka peräst valitsõmisõ ümbrekõrraldamist, ku naist valdost tetti üts Setomaa vald. Järg`mädseq, järekõrrah XXVI Seto Kuningriik ja XXVII Seto Kuningriik oll`iq, tähendäs 3. põimukuu pääväl 2019 Küllätüvä küläh ja 5. süküskuu (mihklikuu, ka septembri) pääväl 2020 Kolossova küläh.

== Võistlusõq ==
[[File:Seto kuningriigi päev 2013 01.jpg|thumb|Seto kunigriigi sõa paraat` 2013. aas`tagal Luhamaal]]
Hindamiskogoq sort`vaq vällä kõkõ par`õba sõnolisõ, kargusõkargaja, kasatskilüüjä, pillimeheq, vägümehe, süüke ja juukõ val`mistajaq (oluq, vein, han`dsa, piirak, leib), käsitüümeistreq jm; päävä haripunktist om vahtsõ ülembsootska valiminõ avaligõl valimiisil. Kõik meistreq kandvaq saad avvunimme järg`mädse kunigriiginiq. Manitsõt võistlusõq ommaq õgal kunigriigipääväl, a harvõmb om vällä sordit ka tõisi kuniga meistrit, nt. pilt`nik. Peräh viimäst võistlust, ülembsootska valimist tulõ nal`aka sõjaparaadi kaeminõ.

== Ülembsootska ==
Ülembsootska om setodõ kuniga Peko asõmik maa pääl, kiä valitas kunigriigipääväl ütest aas`tagast. Tegemist olõ-iq kuniga vai kuningimändägaq, selle et tuu mütoloogia perrä, mia tugõhõs Vabarna Anne laulõt eeposõlõ "Peko", om setodõl (viläkus)jummal`-kunigas Peko, kiä maka Petseri mastõrah liivakuupõh ja and uma tahtmisõ ni nõu seto rahvalõ tiidäq unih, midäss näge ülembsootska. No sõs om ülembsootska vahetallitaja, sõnatuuja, a praktilidsõh elos õks rahva iistkõnõlõja, mõovõim ja arvamusõ juht`ja. Ülembsootska tunnusõst om val`tsusskepp` kiiora. Järestiküste amõdiaigõ hulk olõ-iq piirät. 2018. aas`tagal valiti Lüübnitsäh ülembsootskaks Hõrna Aare. 2019. aas`tagast saaniq om ülembsootska Järvelille Rein.

==Välislink==
*[https://www.setomaa.ee/kogukond/kuningriik Seto kuningriik`] (setomaa.ee)
