{{Elokäük
|pilt=Rihhard Iher.png
|nimi=Iheri Rihhard
|eestikeeline_nimi=Rihhard Iher
|sünnüaig=[[1. mahlakuu päiv]] [[1910]]
|sünnüpaik=[[Osola]] [[Võromaa]]
|kuulmisaig=[[31. põimukuu päiv]] [[1980]]
|kuulmispaik=[[Rannu]] [[Tartomaa]]
|ammõt=kiränik, luulõtaja, koolioppaja
}}

'''Iheri Rihhard''' (Rihhard Iher) oll' [[Võromaa]]lt [[Osola]]st peri kirämiis ja koolioppaja.
 
[[Pilt:Rihhard Iher perrega.png|thumb|left|300px|Iheri Rihhard perrega 1944. aastagal.]]

==Elokäük==

Koolioppajas oppõ Iheri Rihhard Talliina Pedagoogiumin 1937. aastagal, tüüt' Võromaal algusõn Piitre ja 1939. aastaga sügüsest pääle Osola koolin kooniq 1944. aastaga radokuuni, ku naas' toimõndajas aolehe „Võrumaa Teataja” man. 

Nõvvokogo okupatsiooni aol tüüt' 1944. aastaga sügüsest Harjomaal edimält massina-traktorijaaman, sis paar aastakümmend põllumajandusõn kooniq 1967. aastagani, ku jäi süämerikkõ peräst pensionilõ.

Iheri Rihhard kuuli 31. põimukuu pääväl 1980 ja om matõt Osola matusaida.

==Looming==

Loomingukatsõtusõq naksiq pääle gümnaasiumiaastil. Suurõmbat huvvi löüdse timä romaanivõistlusõ avvohinnatüü „Kaheksa kellalööki” Nõvvokogo edimädsest okupatsioonist. Tuu ilmu aolehen „Eesti Sõna” 1943. aastaga lõpukuil. Edimädsest kiudutamisõst kirotõdu  romaani „Tagasi ellu” ilmut' aoleht „Võrumaa Teataja” joulukuust 1943 kooniq radokuuni 1944. 

Romaaniq ja aokirängutüü olliki põhjus, mille Iheri Rihhard tõõsõ Nõvvokogo okupatsiooni aol jäi tüüle põllumajandustõ, a samal aol kirot' edesi n-ü suhvlihe (luulõtusõq, latsijutuq, peränpoolõ poliitilis-aoluulidsõq kirotusõq ettelugõmisõs koolinoorilõ, käsikirän kogotult päälkirjo ala „Jassi juurviljaaed” ja „Mu isamaa”). 

Invaliidsuspensionärin sai süvembält keskendüdäq kirändüsloomingulõ. Tuul aol kirot' tä põhilidsõlt luulõtuisi. Noidõ hulgan om pia poolõs [[võro kiil|võrokeelitsit]] ja [[eesti kiil|eestikeelitsit]]. Küländ hulga om ka vaimolikku ainõt. 
Viil autori eloaol, 1980. aastagal trüküti ärq Iheri Rihhardi võrokeeline luulõkogo „Kassimärss”. Päält surma om ilmunuq viil võrokeelist luulõt valikkogon „Havvakivi. Ikupilli ja loriluku" (1998) ja jutustus „Kaheksa kellalööki" autori 90. sünnüpääväs Osola kooli iistvõtmisõl.

[[katõgooria:Võro kiräniguq]] 
[[katõgooria:Eesti kiräniguq]]
