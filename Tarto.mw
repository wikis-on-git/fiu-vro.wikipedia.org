{{EestiLiin	 
| nimi = Tarto 	 
| eestikeeline_nimi = eesti | Tartu | 
| pilt = [[Pilt:Tartu kesklinn.jpg|250px|Tarto keskliin ja Imäjõgi]] 	 
| pildiallkiri = Tarto keskliin ja Imäjõgi
| lipu_pilt = Tartu flag.svg	 
| lipu_link = Tarto liina lipp	 
| vapi_pilt = Tartu coat of arms.svg	 
| vapi_link = Tarto liina vapp	 
| maakund = Tartomaa
<!--	 
| kihlkunnaq = [[Põlva kihlkund|Põlva]] ja [[Rõugõ kihlkund]]	 
-->	 
| suurus = 38.96<ref name="Statistikaamet">Statistikaamet. 2020. RV0291U: Rahvaarv, pindala ja asustustihedus, 1. jaanuar. haldusjaotus seisuga 01.01.2018. Pruugit 26.11.2020. https://andmed.stat.ee/et/stat/rahvastik__rahvastikunaitajad-ja-koosseis__rahvaarv-ja-rahvastiku-koosseis/RV0291U</ref> 	 
| elänikke = 95 090<ref name="Statistikaamet"></ref> (01.02.2021) 	 
| lat_deg = 58	 
| lat_min = 28	 
| lat_ik = N	 
| lon_deg = 26	 
| lon_min = 43	 
| lon_ik = E	 
}}
'''Tarto''' om rahva hulga poolõst tõnõ liin [[Eesti|Eestin]], pääliina [[Talliin|Taliina]] perän. [[2021]]. aastagal elli Tarton 95 090 inemist.<ref>https://tartu.ee/et/uudised/tartu-sai-enim-elanikke-juurde-valisriikidest-lahkuti-peamiselt-tartumaa-valdadesse</ref> Liin om Lõunõ-Eestin [[Imäjõgi|Imäjõõ]] veeren, miä juusk Eesti katõ kõgõ suurõmba järve – [[Võrtsjärv|Võrtsjärve]] ja [[Peipsi järv|Peipsi]] järve – vaihõl. Tarton ommaq [[Tarto bussijaam|bussi]]-, [[Tarto raudtiijaam|rongi]] ja [[Tarto linnujaam|linnujaam]].

Tartot peetäs Eesti kultuuripääliinas, ku sääl om kogo maa kõgõ vanõmb ja uhkõmb [[Tarto Ülikuul]], miä om ka riikõvaihõlidsõlt tunnustõt. Tarto esiq om Eesti ja tõisi [[Baltimaaq|Baltimaiõ]] kõgõ vanõmb liin.<ref>[https://visittartu.com/et/ajalugu-ja-huvitavaid-fakte Visit Tartu: Aolugu ja huvitavit asjo]. ''Pruugit 19.10.2021''. (eesti keelen)</ref> Tarton ommaq ka [[Riigikohus]], [[Haridus- ja Tiidüsministeeriüm]], [[Eesti Rahva Muusõum]] ja kõgõ vanõmb eestikiilne tiatri [[Vanõmuinõ]].<ref>https://www.vanemuine.ee/teater/ </ref> Tarton sündü [[Laulupido|Eesti Laulupitõ]] kommõq – [[1869]]. aastagal oll' Tartun edimäne Üldlaulupido. 

1920. aastagal teiq Tarton rahu [[Tarto rahu|Eesti Vabariik ni Nõvvokogo Vinnemaa]] ja [[Tarto rahu (Soomõ ni Nõvvokogo Vinnemaa)|Soomõ ni Nõvvokogo Vinnemaa]]. 

Tartost saa 2024. aastagal [[Õuruupa kultuuripääliin]].<ref>https://kultuur.err.ee/974481/euroopa-kultuuripealinnaks-valiti-tartu (pruugit 11.03.2021)</ref><ref>https://www.kul.ee/et/eesmargid-tegevused/rahvusvaheline-koostoo/euroopa-kultuuripealinn-2024-tartu (pruugit 11.03.2021)</ref> 

== Nimeq ==
<small>[[:en:Names_of_European_cities_in_different_languages_(Q–T)#Tartu|Tast]] saa kaiaq, kuimuudu Tartot (ja tõisi Õuruupa liino) eri keelin kutsas.</small>

1918. aastagast pääle om [[Eesti kiil|eesti keelen]] ja aolehti seen pruugit nimme ''Tartu'', aoluulidsõlt ommaq tõsõq rahvaq taad liina mitund muudu kutsnuq. Inämbjaolt ommaq naaq tulnuq kõik vanast (lõuna)eesti nimest ''Tarbatu''. [[Läti kiil|Läti keelen]] om liina nimi olnuq ''Tērbata,'' täämbädsel pääväl ütleseq nimäq kah ''Tartu''. [[S'aksa kiil|S'aksa]], [[Roodsi kiil|roodsi]] ni [[Poola kiil|poola keelen]] om liina nimes olnuq ''Dorpat.'' Vindläseq ommaq liina kutsnuq Юрьев (Jurjev) vai Дерпт (alams'aksa keelen Dorpat). [[Soomõ kiil|Soomõ keelen]] kutstas liina nimega ''Tartto,'' õkva nigu võro keelen, õnnõ soomõ kiräviie perrä katõ ''t''-ga.

== Aolugu ==

=== Kiviaig ===
Kõgõ vanõmbaq jäleq inemisest Tarton ommaq umbõs 10 000 aastat vanaq. Tuust aost om lövvet Kunda kultuuri Uus-Ihaste elokotus.

=== Ravvaaig ===
Tarto om kotussõ pääl, kon jo ravvaaol oll' hää jõõst üle minnäq. Imäjõgi oll' tuu nuka kõgõ tähtsämb transporditii, taad piten sai [[Pihkva|Pihkvahe]] ni [[Võrtsjärv|Võrtsjärvele]] (vai ollaq esikiq [[Viländi]] ja Pärno jõkõ piten [[Õdagumeri|Õdagumerele]]), jõõst läts' üle vai läbi tii Põh'a-Eestist Pihkvahe. [[Toomõmägi (Tarto)|Toomõmäe]] pääle oll' hää tetäq kaitsõehitüsi.

Umbõs 700. aastagal ehitedi põrõldsõ Tähetorni kotussõ pääle muinaslinnus ja tuu kõrvalõ elokotussõq. Egäsugutsit asjo om tuust aost lövvet veidü, miä tähendäs, et linnus es olõq väegaq tähtsä. Rohkõmb om löüdmiisi 10. aastagasaast, tuul aol sis sai Tarto tähtsämbäs kotusõs.<ref>Lang, Valter 2007. Baltimaade pronksi- ja rauaaeg. Tartu: Tartu Ülikooli Kirjastus. lk 239.</ref>

[[Vana-Vinne leetopissiq|Vana-Vinne leetopisse]] perrä võit' [[Kiievi suurvürst]] [[Jaroslav Tark]] [[1030]]. aastaga paiku [[Tšuudiq|tšuudõ]] ja ehit' vana kandsi asõmalõ vahtsõ, miä nimmati kaitsõpühäligu pühä Jüri perrä Jurjevis (Gjurgev, ''Гюргев''). Tuud peetäs ka Tarto edimädses mainitsamisõs. 

=== Keskaig ===

=== Põrõldnõ aig ===
[[1988]]. aastagal peeti Tarton muinsuskaitsõpäivi, mink käügin tuudiq vällä [[Eesti lipp|Eesti lipu värmiq]].

[[Eesti Vabariigi aastapäev|Eesti Vabariigi aastagapääväl]], [[2. radokuu päiv|24. radokuu pääväl]] minnäs kell 10 hummogu [[Tartu Tähetorn|tähetorni]] mano Eesti lippu tervütämä. Tähetornin om Eesti lipp olnuq [[1988]]. aastaga [[23. piimäkuu päiv|23. piimäkuu pääväst]] saaniq üüpäiv läbi.

Tarton om [[Riigikohus]] ja [[2001]]. aastagast Haridusministeeriüm (põrõld [[Haridus- ja Tiidüsministeeriüm]]).

Viimätsel aol om Tarto keskliina ehitet vahtsit suurõmbit huunit, miä ommaq ka kriitikat saanuq (nt Tarto vahtsõnõ kaubamaja, midä om nimmat ka "Tal'na ülikoolis"). Ütś [[2021. aastaga kotsapäälitside valitsuisi valimisõq|2021. aastaga kotsapäälitside valitsuisi valimistõ]] pääküsümüisi Tarton oll' Süäliina kultuurikeskusõ ehitämine.<ref>[https://www.err.ee/1608362145/tartu-valimisdebatt-suku-asukoht-tekitas-tulise-vaidluse Tarto valimisdebatt: Süäliina Kultuurikeskusõ ehitüskotus tõi suurõ vaiõlusõ] ERR 07.10.2021. ''Pruugit 19.10.2021''. (eesti keelen)</ref>

== Maatiidüs ==

=== Kliima ===
Tarto liin jääs Sise-Eesti kliimavaldkunda. Mandrikliima mõotuisi om tundaq suvõl palavidõ päiviga ja talvõl külmi päiviga, ku külmä või ollaq esiqkiq päält 30 kraadi. Inämbäste ommaq talvõq külmäq ja suvõq kuumaq.

Tarto ilmajaam om [[Tõravere|Tõraveren]], kohe om liinast ca 20 km.
{| class="wikitable mw-collapsible"
! colspan="14" |Tarto keskmädseq 1991–2020, rekordiq 1865–
|-
!Kuu
!Jan
!Vee
!Mär
!Apr
!Mai
!Jun
!Jul
!Aug
!Sep
!Okt
!Nov
!Dets
!Aasta
|-
!Kõgõ lämmämb °C
|9.7
|10.9
|18.4
|27.5
|30.9
|34.0
|34.9
|35.2
|30.3
|21.5
|13.8
|13.0
|35.2
|-
!Keskmäne maksimaalnõ °C
|−1.8
|−1.6
|3.3
|11.1
|17.1
|20.6
|23.1
|21.8
|16.3
|9.2
|3.3
|0.0
|10.2
|-
!Üldine keskmäne °C
|−4.1
|−4.4
|−0.5
|5.9
|11.5
|15.5
|18.0
|16.7
|11.8
|6.0
|1.2
|−2.1
|6.3
|-
!Keskmäne minimaalnõ °C 
|−6.5
|−7.3
|−4
|1.2
|5.8
|10.3
|12.9
|12.0
|8.0
|3.3
|−0.8
|−4.2
|2.6
|-
!Kõgõ külmemb °C
|−37.5
|−36.0
|−29.6
|−19.8
|−7.2
|−2.2
|1.8
|1.5
|−6.6
|−13.8
|−22.2
|−38.6
|−38.6
|-
!Vihm ja lumi mm
|48
|39
|36
|35
|54
|88
|67
|79
|55
|68
|55
|51
|673
|-
!Keskmädselt sajupäivi (≥ 1.0 mm)
|10
|8
|8
|8
|8
|10
|11
|11
|11
|11
|11
|11
|118
|-
!Keskmäne suhtõlinõ õhunesseq %
|88
|85
|76
|68
|65
|70
|74
|77
|82
|86
|89
|89
|79
|-
!Mitu tunni päiv paistus
|33.7
|65.1
|140.3
|190.9
|266.0
|258.0
|268.7
|227.6
|152.1
|79.3
|30.0
|24.3
|1,735.9
|-
| colspan="14" |Lätteq: Riigi Ilmateenistüs<ref>[http://www.ilmateenistus.ee/kliima/kliimanormid/ohutemperatuur/ Õhulämmi](Õhutemperatuur) (eesti keelen) Riigi Ilmateenistüs. Pruugit 19.10.2021</ref><ref>[http://www.ilmateenistus.ee/kliima/kliimanormid/ohuniiskus/ Õhunesseq] (Õhuniiskus) (eesti keelen) Riigi Ilmateenistüs. Pruugit 19.10.2021</ref><ref>[http://www.ilmateenistus.ee/kliima/kliimanormid/sademed/ Vihm ja lumi] (Sademed) (eesti keelen) Riigi Ilmateenistüs. Pruugit 19.10.2021</ref><ref>[http://www.ilmateenistus.ee/kliima/kliimanormid/paiksesepaiste-kestus/ Päävä paistminõ] (Päikesepaiste kestus) (eesti keelen) Riigi Ilmateenistüs. Pruugit 19.10.2021</ref>
|}

== Tunnismärgiq ==
[[Pilt:Tartu Kivisild, c 1913.jpg|pisi|210x210px|Ütś tähtsämbit Tarto tunnismärke om olnuq aoluulinõ [[Kivisild (Tarto)|Kivisild]], midä om arvada tśehkendänüq ka [[Hitleri Adolf]].]]
Tarto liina ammõtliguq tunnismärgiq ommaq [[Tarto lipp]], [[Tarto vapp]], [[Tarto logo]] ja [[Tarto tunnuslausõq|tunnuslausõq]] ni 2014. aastagal kinnitõt [[Tarto jõõlipp]]. Ammõtlikkõ tunnismärke pruugitas naidõ märke pruukmiskõrra perrä. Tarto lipp tõmmatas üles liinaammõtidõ man, loko pruugitas liina üritüisi reklaamõ seen, jõõlippu pruugitas noidõ laivu pääl, miä pidäväq Tartot kodosadamas. 

Päält ammõtlikkõ tunnismärke ommaq ka märgiq, midä inemiseq Tartoga kokko köütväq, näütüses [[Tarto raatus]], [[Kivisild (Tarto)|Kivisild]], [[Kaarsild (Tartu)|Kaarsild]], [[Tarto tuumkerik]] vai [[Tarto vaim]].

== Rahvastik ==
[[1977]]. aastagal kasvi Tarto rahva hulk päält tuhandõ ja om seoniqaoniq umbõs nii ka püsünüq. [[2005]]. aastagal sattõ rahva hulk jälkinäq 100 000 päält alla. [[2021]]. aastaga alul elli Tarton 95 090 inemist – näist 74 234 eestläst, 12 399 vindläst, 1211 suumlast ja 1051 ukrainlast, aga ka pall'o tõisi. Suurõmb jago vällämaalt tulijist lääväq ülikuuli.<ref>[https://tartu.ee/et/uudised/tartu-sai-enim-elanikke-juurde-valisriikidest-lahkuti-peamiselt-tartumaa-valdadesse?fbclid=IwAR1iV8yq7VrZLrU8d-Cyikiw7BL1qCOVVQc7XcPL6Q0YM7PAaPofbQAXf0w Tartu sai enam elanikke juurde välisriikidest, lahkuti peamiselt Tartumaa valdadesse]</ref> Arvatas, et Tarton eläs umbõs 10 000 inemist, kiä ei olõq hinnäst sisse kirotanuq.<ref>[https://tartu.ee/et/uue-elukoha-registreerimine Tarto: Vahtsõ elokotusõ registriirmine]. Pruugit 29.11.2021.</ref>
[[Pilt:Tudengite kevadpäevad 2009 - paadiralli 05.JPG|pisi|209x209px|Tarton om pall'o tudõngit]]

=== Rahva hulk aastidõ perrä ===
{| class="wikitable"
!1825
!1833
!1840
!1847
! colspan="2" |1856
! colspan="2" |1881
! colspan="2" |1922
|-
|8450<ref>Статистическое изображение городов и посадов Российской империи по 1825 год. Сост. из офиц. сведений по руководством директора Департамента полиции исполнительной Штера. Спб., 1829.</ref>
|10 020<ref>Обозрение состояния городов российской империи в 1833 году / Изд. при министерстве внутренних дел. — Спб., 1834.</ref>
|12 203<ref>Статистические таблицы о состоянии городов Российской империи. Сост. в Стат. отд. Совета МВД. — Спб., 1840.</ref>
|12 185<ref>Статистические таблицы о состоянии городов Российской империи [по 1 мая 1847 года]. Сост. в Стат. отд. Совета МВД. Спб., 1852.</ref>
| colspan="2" |12 914<ref>Статистические таблицы Российской империи, составленные и изданные по распоряжению министра внутренних дел Стат. отделом Центрального статистического комитета. [Вып. 1]. За 1856–й год. Спб., 1858.</ref>
| colspan="2" |29 974<ref>1922 a. üldrahvalugemise andmed. Vihk 1. Rahva demograafiline koosseis ja korteriolud Eestis. — Tallinn, 1924, lk. 10.</ref>
| colspan="2" |50 342<ref>1922 a. üldrahvalugemise andmed. Vihk 1. Rahva demograafiline koosseis ja korteriolud Eestis. — Tallinn, 1924, lk. 10.</ref>
|-
!1934
!1939
!1959
!1970
!1979
!1989
!2000
!2011
!2015
!2020
|-
|58 876<ref>Rahvastiku koostis ja korteriolud: II rahvaloenduse tulemusi. Tallinn, 1935, lk. 1.</ref>
|60 281<ref>Strukturbereicht über das Ostland. Teil I: Ostland in Zahlen. — Riga, 1942.</ref>
|74 263
|90 459
|104 518
|113 977
|98 695
|97 600
|93 805
|92 972
|}

=== Rahvastik rahvusõ perrä ===
{| class="wikitable"
! rowspan="2" |Rahvus
! colspan="2" |1867
! colspan="2" |1881
! colspan="2" |1897
! colspan="2" |1922
! colspan="2" |1934
|-
!arv
!%
!arv
!%
!arv
!%
!arv
!%
!arv
!%
|-
|[[eestläseq]]
|9720
|46,3
|16 526
|55,4
|29 039
|68,6
|42 459
|84,5
|51 559
|87,6
|-
|[[s'akslasõq]]
|8907
|42,4
|10 486
|35,2
|7020
|16,6
|3210
|6,4
|2706
|4,6
|-
|[[vindläseq]]
|1866
|8,9
|1818
|6,1
|3689
|8,7
|2570
|5,1
|2640
|4,5
|-
|muuq
|521
|2,5
|1144
|3,8
|2560
|6,1
|2103
|4,2
|1971
|3,3
|-
!Kokko
!21 014
!100
!29 974
!100
!42 308
!100
!50 342
!100
!58 876
!100
|}
{| class="wikitable"
! rowspan="2" |Rahvus
! colspan="2" |1970
! colspan="2" |1979
! colspan="2" |1989
! colspan="2" |2000
! colspan="2" |2011
|-
!arv
!%
!arv
!%
!arv
!%
!arv
!%
!arv
!%
|-
|[[eestläseq]]
|68 129
|75,3
|77 597
|74,3
|82 031
|72,3
|80 397
|79,5
|79 700
|81,7
|-
|[[vindläseq]]
|18 009
|19,9
|21 530
|20,6
|24 604
|21,7
|16 245
|16,1
|14 340
|14,7
|-
|[[ukrainlasõq]]
|1277
|1,4
|1685
|1,6
|2639
|2,3
|1239
|1,2
|891
|0,9
|-
|[[suumlasõq]]
|1220
|1,4
|1271
|1,2
|1275
|1,1
|1073
|1,1
|706
|0,7
|-
|[[valgõvindläseq]]
|551
|0,6
|749
|0,7
|1088
|1,0
|490
|0,5
|355
|0,4
|-
|muuq
|1273
|1,4
|1549
|1,5
|1783
|1,6
|1725
|1,7
|1608
|1,6
|-
!Kokko
!90 459
!100
!104 381
!100
!113 420
!100
!101 169
!100
!97 600
!100
|}

== Valitsõminõ ==
Tarto umavalitsusorganiq ommaq [[Tarto liinavolikogo]] ku iistsaisjakogo ja [[Tarto liinavalitsus]] ku volikogo tegijäorgan. Tarto liina valitsõmisõ põhimõttõq ommaq kirjä pantuq [[Tarto liina põhimäärüs|Tarto liina põhimäärüste]].

1998. aastagast om Tarton võimul olnuq [[Rehvormieräkund]], kon ommaq olnuq ka kõik liinapääq.

==== Tarto liinapääq 1918–1940: ====

* 1918–1919 [[Kriisa Jaan]]
* 1919–1920 [[Simmi Ants]]
* 1920–1934 [[Luiga Karl]]
* 1934 – [[Ainsoni Hans]]
* 1934–1939 [[Tõnissoni Aleksander]]
* 1939–1940 [[Sinka Robert]]

==== Tarto liinapääq 1991. aastagast ====

* [[21. märtekuu päiv]] [[1991]] – [[11. märtekuu päiv]] [[1993]] [[Veetõusme Ants]] (saiõ volikogo edimehes)
* [[11. märtekuu päiv]] [[1993]] – [[31. rehekuu päiv]] [[1996]] [[Kulli Väino]] (saiõ volikogo edimehes)
* [[31. rehekuu päiv]] [[1996]] – [[3. mahlakuu päiv]] [[1997]] [[Lukka Tõnis]] (näüdäti üles umbusko)
* [[24. mahlakuu päiv]] [[1997]] – [[10. süküskuu päiv]] [[1998]] [[Roman Mugur]] (pand' ammõdi maaha)
* [[10. süküskuu päiv]] [[1998]] – [[23. süküskuu päiv]] [[2004]] [[Ansipi Andrus]] (saiõ majandusministris)
* [[23. süküskuu päiv]] [[2004]] – [[26. mahlakuu päiv]] [[2007]] [[Jänese Laine]] (2011. aastagast Randjärv, saiõ kultuuriministris)
* [[26. mahlakuu päiv]] [[2007]] – [[9. mahlakuu päiv]] [[2014]] [[Kruuse Urmas]] (saiõ tervüse- ja tüüministris)
* [[9. mahlakuu päiv]] [[2014]] –... [[Klaasi Urmas]]

== Liinajaoq ==
Tarto liinajakõl ei olõq eräle valitsõmist, miä ommaq näütüses [[Talliin|Tal'nan]]. Kõgõ vanõmb elondus om põrõhõlladsõ [[Keskliin (Tarto)|keskliina]], [[Ülejõõ]] ja [[Supiliin|Supiliina]] kotsal. Pindala ja rahva arvu poolõst om kõgõ suurõmb liinajago [[Annõliin]].

Aoluulidsõ keskliina ümbre ommaq vanõmbaq liinajaoq – umaaolidsõq edeliinaq, miä tekküq jõõ kaubateie viirde. Kavvõmbalõ jääseq [[20. aastagasada|20. aastagasaal]] tegünüq vahtsõmbaq liinajaoq. Imäjõõ hää kalda pääl ommaq [[Supiliin]], [[Karlova]] ja [[Ropka tüüstüspiirkund]], üles ürgoro nõlvi pääle [[Tähtvere]], [[Vaksali]], [[Ropka]] ja [[19. aastagasada|19. aastagasaal]] liinast vällä ehiteüq liinajaoq raudtiist edesti: [[Veeriku]], [[Maarjamõisa]], [[Tammõliin]], [[Räniliin]] ja [[Variku]]. Kura kalda pääl ommaq jõõ veeren [[Ülejõõ]], [[Annõliin]] ja [[Ihastõ]], oro nõlvi pääl [[Raadi-Kruusamäe]] ja [[Jaamamõisa]]. 

Jõõ hää kalda pääl om Tarto liinast 56% ja kura kalda pääl 44%.

== Kultuur ==
Tartot peetäs Eesti kultuuripääliinas.
[[Pilt:Vanemuise Väike Maja 2010.JPG|pisi|[[Vanõmuisõ väiku maja]] [[Vanõmuisõ huulits (Tarto)|Vanõmuisõ huulidsa]] pääl [[2010]]. aastagal]]
Tarton om rikas kultuurielo: liinan om mitmit tiatrit, muusõummõ, kontsõrdikotussit, kooriq ja andsmbliq, kultuurikotusõq ja -ütisüseq. Pall'o kultuuri om korgkuulõ ümbre, näütüses om Tarto Ülikoolil oma kammõrkuur ja koolist om vällä kasunuq üliopilastiatri. Tarton peetäs kultuuri-, muusiga- ja kirändüsfestivaalõ, tandso- ja laulupidosit. 

Liina kultuuriello juht Tarto Liinavalitsusõ kultuuriosakund. Suurõmb jago Tarto muusõumõst ommaq liina allasutusõq, liina käen om ka Lutsu Oskari nimeline Tarto Liina Keskraamadukogo.

2015. aastagst om Tarto tiidüskultuuriliino võrgustun<ref>[https://www.err.ee/526867/tartu-sai-teaduskultuuri-linnade-nimekirja Kangur, Marii 2014: Tarto saiõ tiidüskultuuriliino nimekirjä.] ERR Uudisõq, 23. detsember. Pruugit 30.11.2021. (''eesti keelen'')</ref> ja UNESCO kirändüsliino võrgustun<ref>[https://tartu.postimees.ee/3433475/tartu-paases-unesco-loovlinnade-vorgustikku Koordi Kaspar 2015: Tarto pääsi UNESCO luuvidõ liino võrgustuhe.]. Postimiis, 12. joulukuu päiv. Pruugit 30.11.2021. (''eesti keelen'')</ref>.

=== Tiatriq ===
Kõgõ vanõmb, suurõmb ja häste teedäq tiatri Tarton om 1870. aastagal luud [[Vanemuine (tiatri)|Vanõmuinõ]], kon tetäs nii draamat, oopõrit ku balletti.
[[Pilt:Suudlevad-tudengid (1).jpg|pisi|Suudõlõvaq tudõngiq [[Tarto raatus|Tarto Raatusõ]] iin.]]
Suvõnäütemängest om vällä kasunuq [[Imäjõõ Suvõtiatri]].

Tarto Ülikooli man olnust näütemängotsõõrõst om vällä kasunuq [[Tarto Üliopilastiatri]].

Häste om teedäq ka [[Põllu Ivar|Põllu Ivari]] [[Tartu Vahtsõnõ Tiatri]]. 

=== Kujoq ===
Suurõmb jago kuiõst ommaq mälehtüses aoluulisiilõ inemiisilõ. Tunnõduq ommaq [[Barclay de Tolly monument]] keskliinan [[Barclay plats|Barclay platsi]] pääl, [[Gustav II Adolfi monument]] [[Tarto Ülikooli päähoonõq|Tarto Ülikooli päähuunõ]] takan [[Kuningaplats|Kuningaplatsi]] pääl, [[Petersoni Kristjan Jaagu monument]] [[Toomõmägi (Tarto)|Toomõmäe]] pääl, [[Tõnissoni Jaani monument]] [[Tõnissoni plats|Tõnissoni platsi]] pääl, [[Treffneri Hugo monument]] [[Ülejõõ park|Ülejõõ pargin]], [[Tubina Eduardi monument]] [[Vanemuine (tiatri)|Vanõmuisõ tiatri]] vahtsõ maja iin ja [[Wilde'i Oscari ni Vilde Eduardi skulptuur]] [[Vallikraavi huulits (Tarto)|Vallikraavi]] ja [[Ülikooli huulits (Tarto)|Ülikooli huulidsa]] nuka pääl. 

[[Tarto raatus|Tarto raatusõ]] iin om viipurskusõskulptuur "Suudõlõvaq tudõngiq", midä peetäs Tarto ütes sümbolis. 

=== Muusõumiq ===
Tarton om päält 20 esiqsugumadsõ muusõumi. Naidõ siän om riigi-, liina-, korgidõkuulõ ja ettevõttidõ muusõummõ. Häste ommaq teedäq [[Eesti Rahva Muusõum]], [[Eesti Kirändüsmuusõum]], [[Eesti Spordimuusõum]], [[Tarto Kunstimuusõum]], [[Tarto Liinamuusõum]] ja [[Tarto Ülikooli muusõumiq]]. Mõnikõrd peetäs muusõumõs ka [[Tarto Ülikooli kasvaid|Tarto Ülikooli kasvaida]] ja [[AHHAA tiidüskeskus|AHHAA tiidüskeskust]].

Eesti Kirändüsmuusõum om rohkõmb tiidüsasotus ja kiräkogo ku muusõum. Eesti Spordimuusõum om riigi uma. Tarto liina umaq ommaq kats muusõummi: [[Tarto Mängoasjumuusõum]] ja Tarto Liinamuusõum. Ettevõttidõ ummist ommaq teedä [[Tarto Ollõvabrigu muusõum]] ja [[Eesti Trükümuusõum]]. 

== Sport ==
Tartot om pikkä aiga peet korvpalliliinas, kõgõ kuulsamb om [[Tarto Ülikooli korvpallimiiskund]], miä om ka mitu kõrda Eesti meistres tulnuq.

Kõgõ tunnõtumb jalgpallimiiskund om [[Tartu JK Tammeka]], kon mäng ka Eesti jalgpallimiiskunna mängjit. Tartohe tahetas tetäq ka vahtsõnõ jalgpallihall, kon talvõl olnuq parõmb triiniq.<ref>[https://tartu.postimees.ee/7022157/annelinna-jalgpallihall-peab-valmima-jargmise-aasta-lopuks Tarto Postimiis, 2020: Annõliina jalgpallihall piät järgmädse aastagal lõpus valmis saama]. 21. hainakuu päiv. Pruugit 30.11.2021. (''eesti keelen'')</ref>  

Häste om teedäq suusavõistlus Tarto maraton, miä kand külq Tarto nimme, a ei olõq inämb mitu aastat Tartost läbi lännüq. Tartost lääväq läbi Tarto Süküsjuuskmisõq ja rattaga sõitmisõq - Tarto rattamaraton ni Tour of Estonia Grand Prix.

== Sõbraliinaq ==
Tartol om põrõld 15 sõbraliina: 

* [[Veszprém]], [[Ungari]]
* [[Kaunas]], [[Leedu]]
* [[Frederiksberg]], [[Taani]]
* [[Uppsala]], [[Rootsi]]
* [[Zutphen]], [[Holland]]
* [[Deventer]], [[Holland]]
* [[Hämeenlinna]], [[Soomõ]]
* [[Tampere]], [[Soomõ]]
* [[Turu]], [[Soomõ]]
* [[Hafnarfjörður]], [[Island]]
* [[Bærum]], [[Norra]]
* [[Lüneburg]], [[S'aksamaa]]
* [[Ferrara]], [[Itaalia]]
* [[Salisbury (Maryland)]], [[USA]]
* [[Pihkva]], [[Vinnemaa]]
* [[Riia]], [[Läti]]

== Pilte Tartost ==

<gallery>
File:Tartu Ülikool.jpg|Tarto Ülikooli päähoonõq
File:Tartu, botanická zahrada.jpeg|Botaanigaaid

File:Tartu_Cathedral_Ruins_3.JPG|Tuumkerigu varõmõq

File:Town_Hall23_2008.JPG|Tarto raatus Toomõmäelt alla kaiaq
File:Engelsbrücke Dämmerung.JPG|[[Inglisild]] talvõl
File:Suudlevad-tudengid.jpg|Suudõlõvidõ tudõngidõ kujo
File:Wifi accesspoint in tartu estonia.jpg|Ülikooli kohvigu iin

File:Hanseatic Days of Tartu 2007 Estonia2.JPG|Hansapäivi pidämine
File:Barclay square 2007.jpg|Barclay plats
File:Tartu 1866.jpg|Tarto 1866. aastagal
File:Tartu, osvětlená radnice.jpg|[[Tarto raatus]] hämärän
Tartu Peetri kirik 2012.jpg|[[Tarto Piitre kerik]]
</gallery>

== Midä kaiaq tasos ==
* [[Imäjõgi]]
* [[Toomõmägi (Tarto)]]
* [[Tarto Ülikuul]]
* [[Vanemuine (tiatri)|Tiatri Vanõmuinõ]]
* [[Tarto tuumkerik]]
*[[Tarto Piitre kerik]]
*[[Tarto raatus]]
*[[Eesti Rahva Muusõum]]

== Lätteq ==
<references />

{{Eesti liinaq}}

[[Katõgooria:Tarto]]
[[Katõgooria:Eesti liinaq]]
