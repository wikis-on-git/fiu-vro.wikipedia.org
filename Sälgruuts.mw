[[Pilt:Gray 111 - Vertebral column-coloured.png|160px|thumb|Sälgruuts]]

'''Sälgruuts''' om [[inemise luuvärk|inemise luuvärgi]] osa. Sälgruuts om 33 tüküst ehk jakust kokko pant, miä kõrrõluuga, sidemidega ja hintega väega kõvva tõnõtõsõga ühendetüq ommaq, ent sõski õigõ häste sälgroodsol painuda andvaq. 

Säitse ülemäist tükkü nimitetäseq kaala ruudsjakus; sõs tulõvaq 12 rõnna ruudsjakku, viis nimeside ruudsjakku, viis tõnõ tõsõga kokko kasunut ristluiõ ruudsjakku ja neli alaotsa ehk tagaotsa ruudsjakku. Kõik ruudsjakuq, maahaarvat õnnõgi 4 kõgõ alomaist, ommaq sisest tühäq, nii et naaq, kui kõik tõnõ tõsõ pääl saisvaq, üte pikä toro tegeväq, miä sälgroodso säsüga täüdet om. 

Ega rõnna-ruudsjaku külest lät kats küleluud vällä, kummalõgi poolõ üts; nuuq 24 küleluud painusõq edepoolõ ja sünnütäseq rõnnakorvi ehk rõnnakasti. Säitse ülemäist küleluu paari ommaq rõnna pääl rõndvitsaga ehk rõnnalehega kokko kasunuq ja nimitetäseq õigis küleluiõs, tõsõq 5 paari kutsutasõq väärküleluiõs ja nuuq ei putuq mitte rõndvitsa külge. 

[[Katõgooria:Inemine]]

[[en:Vertebral column]]
