[[Pilt:Bachforelle Zeichnung.jpg|pisi|Hõrnas vai iherüs vai jõõforell.]]
'''Hõrnas''' vai '''iherüs''' vai '''jõõforell''' (''Salmo truttamorpha fario'') om [[kala]].

Hõrnas om künnärvarrõ pikku küländ jämme kala. [[Võhandu jõgi|Võhandu jõõ]] ülembjoosu alostusõn om tedä küländ hulga. [[Mustjõgi|Mustjõgi]] ja timä haroq ommaq tuu kala jaos hääq elo- ja kudõnõmisõkotusõq. Rohkõmb omgiq tedä [[Pärlijõgi|Pärlijõõn]] ja [[Mustjõgi|Mustanjõõn]], [[Vaidva jõgi|Vaidvan]] ja [[Piitrejõgi|Piitrejõõn]].

Elläq taht tä rohkõmb muadsõ põh'agaq vii seen. Kudõnõmisõs om tälle vaia ruusa ja kivvegaq põhja. Niisamatõ ommaq tälle tähtsäq kotusõq, kohe saa hinnäst ärq käkkiq. Tuu jaos kõlbasõq vette sadanuq puuq ja oosõq perve seen. Iherüseq sööväq õhu- ja viimardikit ja näide vaklo, lipkit, ja kärbläisi, tõisi kallo marja, väikeisi kallo, vaklo, esikiq [[Kunn|kunnõ]] ja [[Hiir|hiiri]].

A näide elo om rassõmbas lännüq. Kudõmisõs kõlbulidsõq paigaq nakkasõq ärq häömä, ku jõõq üles sulutas ja õgvas tetäs vai jõki veeren mõtsa raotas.
{{Kodolugu}}
[[Katõgooria:Kalaq]]
