'''Moostõ mõisa''' (sks. k. ''Moisekatz'') oll' [[perismõisa]] [[Põlva kihlkund|Põlva kihlkunnan]] põrõhõlladsõ [[Moostõ vald|Moostõ valla]] alal. Mõisahuunõq jääseq [[Moostõ|Moostõ alõvikku]] [[Räpinä]]-[[Tarto]] tiist hummogu poolõ [[Moostõ järv]]e viirde ni noin tüütäs [[Moostõ kuul|Moostõ põhikuul]]. Moostõ mõisa läänist' [[16. aastagasada|16. aastagasaa]]  lõpon [[Poola]] kuning Batory Stefan Võnnu maakohtunigulõ Sturtzi Wilhelmile.

==Inemiseq==

*Edimäne umanik oll' Sturtzi Wilhelm, pääle tedä Sturtzi Caspar.
*Roodsi aol mõisa riigistõdiq, agaq 1625 and' Roodsi kuning Gustav Adolf Moostõ mõisa ooberstilõ Güntersbergi Joachim Nicolausõlõ. Ku tuu kuuli, riigistõdiq mõisa vahtsõst. 
*1717 kinke Piitre I mõisa krahvilõ Jaguschinsky Paulilõ. 
*1810 läts Moostõ mõisa abielo kaudu paronilõ Nolckeni Axel Gustav Friedrichilõ (1767-1845).  
*Perämäne umanik oll' Nolckeni Axel Gustav, kiä elli [[Kuramaa]]l. Moostõn elli agaq uma peregaq  rentnik Nolcken Gustav Eduard, kiä läts' 1918 Eestist Roodsi kaudu S'aksamaalõ.
*1920 mõisa riigistõdiq ni tuust aost pääle tüütäs mõisa härbänin kuul.

==Huunõq==

Nolckeni Eduard muut' Moostõ mõisa [[20. aastagasada|20. aastagasaa]] alostusõn Lõuna-Eesti ütes ilosambas mõisakompleksis. Riia ehitüskunstnigu Reinbergi Augusti projekti perrä ehitet katõkõrdnõ heimatstiilin päähoonõq sai valmis [[1909]]. aastagal. Huunõl om kiltkivikatus ni kulka ärklit ja karniise. 	 	

Korgõ sokligaq huunõl ommaq keerolidseq ja häste dekoreerit detailiq. Mud'o krohvit huunõl ommaq aknidõ ja ussi piirdõq laot savikivvest. 	 	
		 	
Moostõ mõisa uhkusõs om Eesti üts kõgõ uhkõmb historitsistlik kõrvalhuunidõ kompleks. Inämbüs noist om tett maakikivvest ni kaunistõt savikivvegaq, minkast om luud keeroliidsi kirjo. 	 	

Ilosaq ommaq kaiaq val'tsõjamaja, viinavabrik, tall, laut, sepikuda jne. Nimmada tulõ viil suurt hulka värehtit, minkast pall'oq ommaq sama tsihi pääl. Lõpmalda illos om kellätorn, miä om ehitet mõisa ümbre olõva müürü nukatornis ja miä om saanuq inspirats'uuni keskaigsõst kandsiehitüskunstist. Mitte kongi muial Eestin ku Moostõn olõ-iq majandushuunil nii pall'o ilostuisi.

==Kar'amõisaq==

*Jaani
*Kauksi
*Vahtsõmõisa

==Kaeq viil==

*[[Põlva kihlkunna mõisaq]]

==Välisllingiq==

*[http://www.mois.ee/voru/mooste.shtml Moostõ mõisa] kotsilõ või kaiaq Eesti mõisaportaalist

[[Category:Mõisaq]]
