[[Pilt:Bříza_na_lukách.jpg|thumb|Arokõiv (''Betula pendula'') ]]
'''Lehepuuq''' ommaq sadavidõ lehtiga vai igihall'aq [[Puu|puuq]] kattõsiimnekasvõ hõimkunnast. 

Eesti umamaidsõq puuq jaetasõq lehti perrä ahta- ja lajaleheliidsis. Meil luudusõn kasuvaq [[ahtalehelidseq puuq]] ommaq: [[kõiv]], [[haav]], [[must lepp]], [[valgõ lepp]], [[tuum]] ja mitmõq [[pai]]uliigiq ni sissetuuduist liigest kõgõ hariligumb [[papli]]. Naaq kõik kannahtasõq häste külmä ja ommaq miiq kliiman väega vastapidäväq. Miiq uma maa põhilidsõq lajalehelidseq puuq ommaq: [[tamm]], [[vaher]], [[pähn]], [[saarna]], [[jallai]] ja [[künnäpuu]]. Nailõ lisas om pall'o sissetuuduid lajaleheliidsi puuliikõ, miä kasusõq põhilidsõlt majjo man ja pargõn. Naist kõgõ hariligumb om [[hobokastan|kastan]]. Lajalehelidseq umamaidsõq puuq ommaq ka [[pähkmäpuu]] ja [[mõtsuibu]], minkast edimäne um inämbüisi [[puhm]]akujolinõ ja tõõnõ Võromaa luudusõn väega harv. Lajalehelidseq puuq pelgäseq ahtaleheliidsist inämb külmä ni väega külmäq talvõq, miä meil mõnikõrd, esiqeränis sisemaal, nigu Võromaa om, ette tulõvaq, võivaq nailõ hätä tetäq.

== Kaeq viil ==
* [[Puu]]
* [[Nõglapuuq]]
[[Katõgooria:Kasvoq]]
