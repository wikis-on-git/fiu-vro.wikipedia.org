{{Liin|nimi=Mõisakülä|pilt=|pildiallkiri=|suurus=2,21<ref name="Mk linnavalitsus">Mõisaküla linnavalitsus. 2018. Üldinfo. Pruugit 14.11.2020 http://www.moisakyla.ee/</ref>|elänikke=788<ref name="Mulgi vald">Mulgi vald. 2020. Rahvastik. Pruugit 14.11.2020 https://mulgivald.ee/rahvastik</ref> (01.01.2020)}}Mõisakülä om vallasisene [[liin]] [[Viländi maakund|Villändi maakunnan]] [[Mulgi vald|Mulgi vallan]]. Mõisakülä sai alõviõigusõq 1920. ja liinaõigusõq 1938. aastagul.<ref name="EE12">EE 12. 2013. Mõisaküla. Pruugit 14.11.2020  http://entsyklopeedia.ee/artikkel/m%C3%B5isak%C3%BCla3</ref>

Mõisakülä om väiku inneskine raudtiiliin [[Läti]] piiri veeren. Liin kuustu päämidselt üte-katõkõrraliidsist huunist.<ref name="Mk linnavalitsus"></ref> Liinan toimõndas põhikuul, latsiaid, rahvamaja ja muuseum. Edimädse vabariigi aol ehitedi liina õigõuso ja lutõriuso [[kerik (hoonõq)|keriguq]]. 
 
Parhillanõ Mõisakülä om tekkünüq suurõlt jaolt päält kitsa rüüpmegaq [[raudtii]] asotamist 19. aastagasaa lõpun. Liinast juusk’ läbi [[Pärno]]–[[Valga]] ja [[Villändi|Viländi]]–Mõisakülä raudtii, miä tekk’ liinast tähtsä raudtii sõlmjaama. Liinan edesi [[tüüstüs]] ja 1909. aastaga elli ligi 1000 inemist. 1938. aastagas oll’ liin rikas arõnõv väikuliin, kon elli pia 2421 elonikku.<ref name="EE12"></ref>

Perän [[Tõõnõ ilmasõda|II ilmasõta]] jäi liina edeng saisma. Liin vaivõl’ sõakaihõ, [[kiudutaminõ|kiudutamiisi]] ni [[veeremaastuminõ|veeremaastumisõ]] käen. Viil suurõmb kaotus Mõisaküläle oll’ raudtii kaominõ, miä sündü Villändi tsihin 1975. ja Pärno tsihin reisjile 1996. aastagal, olkuq õt raudtii võeti üles viil 2008. aastagal.<ref name="EE12"></ref>

== Lätteq ==
<references />{{Eesti liinaq}}

[[katõgooria:Eesti liinaq]]
