{{Elokäük
|pilt=Portrait of Eratosthenes.png
|pildiallkiri=
|nimi=Eratosthenes
|umakeeline_nimi=Ἐρατοσθένης
|sünnüaig=276 i.m.a. 
|sünnüpaik=Küreene
|kuulmisaig=194 i.m.a.
|kuulmispaik=Aleksandria
|rahvus=kreeklanõ
<!--|matmispaik=-->
|ammõt=tiidläne, raamadukogohoitja, luulõtaja
}}

'''Eratosthenes''' Küreenest (vanakreeka keelen: Ἐρατοσθένης, IPA: [eratostʰénɛːs]; u. 276 i.m.a. – 194 i.m.a.) oll' [[Vana-Kreeka|vanakreeka]] [[maatiidüs|maatiidläne]], [[tähetiidüs|tähetiidläne]], [[matõmaatiga|matõmaatik]], [[muusigateooria|muusigateoreetik]], [[luulõtaja]] ja [[sport|spordimiis]]. 

Tä sündü [[Küreene]]n (s'oo ilma aigo [[Liibüä]]n), oppõ [[Aleksandria]]n ja tüüt' Aleksandria raamadukogon. 

Eratosthenes lõi [[maatiidüs]]e (geograafia) ku tiidüsharo ja oll' edimäne, kiä tarvit' tuu kotsilõ sõnna "geograafia". Tä võtt' tarvitusõlõ lakjus- ja pikkuskraatõ süstemi.

Eratosthenes oll' edimäne inemine, kiä rehkend' vällä [[Maa (hod'otäht)|Maa]] ümbremõõdo, ja tä tekk' tuud imespantava täpsüsega. Niisama oll' tä edimäne, kiä rehkend' vällä nuka Maa püürdlemistele ja timä orbiidi [[tasapinna ristjuun|tasapinna ristjoonõ]] vaihõl. Võimalik, et tä rehkend' õigõhe vällä ka Maa kavvusõ [[Päiv|Pääväst]]. Viil võtt' tä tarvitusõlõ liigpäävä ja joonist' maailma kaardi noidõ tiidmiisi põh'al, miä tuus aos maailma kotsilõ olõman olliq. Eratosthenes oll' ka tiidüslidse kronoloogia luuja; tä suut' paika pandaq tähtsämbide aoluu- ja poliitigasündmüisi toimumisõ aoq alatõn [[Trooja]] vallutamisõst.

10. aastagasaast perit entsüklopeediä Suda perrä kutsiq tõsõq Eratosthenest hõigunimega ''beeta'', miä om kreeka tähistü tõnõ täht, tuuperäst, et piaaigu egal alal oll' tä maailman parõmbusõ poolõst tõnõ.

==Elokäük==
Eratosthenes sündü Küreene liinan Põh'a-Afrikan, miä s'oo ilma aigo jääs Liibüähe. Tä oppõ Aleksandrian, Ptolemaiosõ-aigsõ Egüptüse pääliinan, ja ollõv mõnõ aastaga opnuq ka [[Ateena]]n. 

Aastagal 236 i.m.a. määräs' Egüptüse valitsõja Ptolemaios III Euergetes timä Aleksandria raamadukogo juhatajas. Aleksandria raamadukogo oll' antiikmaailman väega tähtsä tiidüskeskus.

Eratosthenes oll' [[Archimedes]]e hää sõbõr. Umbõs aastagal 255 i.m.a. märke tä vällä armillaarsfääri (taiva mudõli). Umbõs aastagal  240 i.m.a. rehkend' tä vällä Maa ümbremõõdo.
[[Pilt:Mappa di Eratostene.jpg|300px|thumb|Eratosthenese maailma kaardi 19. aastagasaast perit rekontsrukts'uun]]

Eratosthenes kritisiirse [[Aristoteles]]t tuu iist, et Aristotelese arvatõn jagonõsiq inemiseq kreeklaisis ja barbaridõs ja et kreeklasõq olõs pidänüq hinnäst rassilidsõlt puhtaq hoitma. Eratosthenese meelest oll' häid ja halbo inemiisi ega rahva hulgan. 

Aastagas 195 i.m.a. oll' Eratosthenes [[sõgõhus|sõkõs]] jäänüq. Tä kuuli Aleksandrian aastagal 194 i.m.a. 82 aastaga vannnusõn.

[[Katõgooria:Vanakreeka maatiidläseq]]
[[Katõgooria:Vanakreeka tähetiidläseq]]
[[Katõgooria:Vanakreeka matõmaatiguq]]
[[Katõgooria:Vanakreeka luulõtajaq]]
[[Katõgooria:Vanakreeka sportlasõq]]

[[ar:إراتوستينس]]
[[ast:Eratóstenes]]
[[az:Eratosfen]]
[[id:Eratosthenes]]
[[ms:Eratosthenes]]
[[be:Эратасфен]]
[[bo:ཨེ་ར་ཐོ་སི་ཐེ་ནེ་སི།]]
[[bs:Eratosten]]
[[br:Eratosthenes]]
[[bg:Ератостен]]
[[ca:Eratòstenes]]
[[cs:Eratosthenés z Kyrény]]
[[cy:Eratosthenes]]
[[da:Eratosthenes]]
[[de:Eratosthenes]]
[[dv:އެރަޓޮސްތަނީޒް]]
[[et:Eratosthenes]]
[[el:Ερατοσθένης ο Κυρηναίος]]
[[en:Eratosthenes]]
[[es:Eratóstenes]]
[[eo:Eratosteno]]
[[eu:Eratostenes]]
[[fa:اراتوستن]]
[[fr:Ératosthène]]
[[gl:Eratóstenes]]
[[ko:에라토스테네스]]
[[hy:Էրատոսթենես Կիրենացի]]
[[hi:इरैटोस्थनिज़]]
[[hr:Eratosten]]
[[is:Eratosþenes]]
[[it:Eratostene di Cirene]]
[[he:ארטוסתנס]]
[[ka:ერატოსთენე]]
[[kk:Эратосфен]]
[[sw:Eratosthenes]]
[[la:Eratosthenes Cyrenaeus]]
[[lv:Eratostens]]
[[lt:Eratostenas]]
[[hu:Eratoszthenész Pentatlosz]]
[[ml:ഇറത്തോസ്തനീസ്]]
[[mr:इरॅथोसिस]]
[[arz:اراتوسثينس]]
[[nl:Eratosthenes]]
[[ja:エラトステネス]]
[[no:Eratosthenes]]
[[nn:Eratosthenes]]
[[pms:Eratòstene]]
[[pl:Eratostenes]]
[[pt:Eratóstenes]]
[[ro:Eratostene]]
[[ru:Эратосфен]]
[[sq:Eratosteni]]
[[scn:Eratòstini]]
[[simple:Eratosthenes]]
[[sk:Eratosthenes z Kyrény]]
[[sl:Eratosten]]
[[sr:Ератостен]]
[[sh:Eratosten]]
[[fi:Eratosthenes]]
[[sv:Eratosthenes]]
[[tl:Eratostenes]]
[[tt:Эратосфен]]
[[th:เอราทอสเทนีส]]
[[vi:Eratosthenes]]
[[tr:Eratosthenes]]
[[uk:Ератосфен]]
[[zh:埃拉托斯特尼]]
