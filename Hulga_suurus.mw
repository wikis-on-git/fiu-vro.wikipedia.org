'''Hulga suurus''' vai '''hulga võim''' om [[Hulgateooria]] hulga elonikkõ arvo mõistõt kokko võttva [[mõistõq]], midä võii pruuki ka [[Lõpmatu hulk|lõpmatuidõ hulkõ]] kõrral.

[[Lõplik hulk|Lõplikkõ hulkõ]] puhul peetäs ütes hulga võimu timä elonikkõ arvoga, miä om [[tüküarv]]. Lõpmatuidõ hulkõ võimõ kimmäs määramises om tarvis tetäq tsipa iiltüüd. Takan tulõvaq ärqseletüseq ni järeldüseq masvaq ka lõplikkõ hulkõ kõrral.

== Võrdvõim ja võim ==

Kõkõpäält seletedäs ärq katõ hulga ''A'' ja ''B'' [[Võrdvõim|võrdvõimu]] ehk [[ekvivalentsus|ekvivalentsusõ]] mõistõq:

: hulka ''A'' nimitedäs hulgaga ''B'' '''võrdvõimsas''' ehk ekvivalentses, ku löüdüs [[ütsütene päälekujotus(bijektsioon)|ütsütene päälekujotus(bijektsiuun)]] <br> ''f'': ''A'' <tt>-></tt> ''B''. Seol johtumisõl kirotõdas: |''A''| = |''B''| vai ''A''~''B''.

Ku hulk ''A'' om hulgaga ''B'' võrdvõimsa, sõs ka [[Funktsiuun (matõmaatiga)|funktsiooni]] ''f'' [[püürdfunktsiuun]] om [[ütsütene päälekujotus(bijektsioon)|ütsütene päälekujotus(bijektsiuun)]], sõs om ka hulk  ''B'' hulgaga  ''A'' võrdvõimsa. Lõpliguq hulgaq ommaq umavaihõl võrdvõimsaq [[parajahe sõs, ku]] näil om ütepallo elonikkõ.  

Hulka, miä om võrdvõimsa [[Tüküarvõ hulk|tüküarvõ hulgaga]] <math>\mathbb{N}</math> (seo om lõpmadu hulk), nimitedäs [[Loenduv hulk|loenduvas hulgas]].  Hulka, miä om kas loenduv või lõplik, nimitedäs [[kõgõ ülembalt loenduv hulk|kõgõ ülembält loenduvas hulgas]].
