[[Pilt:Wikipedia-logo.png|200px|right]]

Tereq! Vikipeediä ([[eesti kiil|eesti keelen]] ''Vikipeedia'', [[inglüse kiil|inglüse]] ja mitmõn tõõsõn keelen ''Wikipedia'', [[ladina kiil|ladina keelen]] ''Vicipædia'', [[esperanto kiil|esperanto keelen]] ''Vikipedio'', [[katalaani kiil|katalaani keelen]] ''Viquipèdia'', [[tsehhi kiil|tsehhi keelen]] ''Wikipedie'', [[prantsusõ kiil|prantsusõ]], [[ungari kiil|ungari]] ja [[portugali kiil|portugali keelen]] ''Wikipédia'', [[araabia kiil|araabia keelen]] ويكيبيديا , [[horvaadi kiil|horvaadi keelen]] ''Vikipedija'', [[volapük]]in ''Vükiped'', [[läti kiil|läti keelen]] ''Wikipēdija'', [[iiri kiil|iiri keelen]] ''Vicipéid'') om entsüklopeediä, vai tõõsõ sõnaga teedüssõnaraamat, mink artikliid või kirotaq seo võrgolehe pääl samal aol hulga inemiisi. Egäüts saa vabalt muutaq olõmanolõvit artikliid ja luvvaq vahtsit. Om olõman [[Special:Recentchanges|muutmiisi registri]], mink abiga saa kaiaq tõisi tettüid muutmiisi ja teedüssõnaraamadu edenemist. Inglüskeeline Wikipedia sai algusõ vahtsõaastakuun [[2001]] ja tuun om parhilla jo rohkõmb ku viis mill'onat artiklit. Eestikeelitsen Vikipeedian om parhillaq (2017. aastagal) üle 160 000 artikli, võrokeelitsen pia 5500 artiklit.

Vikipeediä tüüst osavõtmisõs olõ-i vaia nimega sisse minnäq, a tuu om siski soovitõt, selle et tuu tege kergembäs läbikäümise tõisi osaliisiga. Leheküle pääl "Säädmine" saat valliq hindäle pruukjanime ja salasõna, miä and Sullõ võimalusõ luvvaq uma pruukjalehekülg.

Võit ka õkva alostaq ni naadaq määnest taht artiklit toimõndama vai kirotama.
Astuq siist õnnõ julgõhe läbi nii sagõhõhe ku tahat ja saat.
Ku olõt miiq muudu inemine, sis olõt pia sõltuvusõn lehekülest 
[[Special:Recentchanges|Viimädseq muutmisõq]].
Tiiq julgõhe paranduisi. 

Statistiliidsi kokkovõttit võro Vikipeedia tegemiisist näet lehe pääl: [[Special:Statistics]]. Võit kaiaq ka [http://en.wikipedia.org/wikistats/EN/Sitemap.htm statistiliidsi ülekaehuisi vikipeedijist tõisin keelin].

Seenidseq Vikipeediä osalisõq ommaq vällä märk'nü mõnõq normiq ni kutsvaq ka vahtsit osaliisi üles naidõga rehkendämä. Mi proovi mitte ilmaas'anda vaiõldaq. Püvvämi sündsä ja mõistligu arotusõga saiaq sääntse artiklidõ sõnastusõ, minka osalisõq nõun ommaq ja miä and eräpoolõlda edesi kõik tähtsäq faktiq. Mi püvvä, et artikliq olnu võimaligult eräpoolõlda: nain toht'nu-s ollaq jutusõ pidämist, esiki ku tegemist om vaiõldavidõ teemadõga. Piäq meelen, et taa om ''entsüklopeediä''. Tuu tähendäs, et taa olõ-i näütüses sõnaraamat vai võrgolehti kataluug. Ku Sa taha-i naadaq parandama tõõsõ inemise tüüd, a tahat artikli manoq pandaq ummi mõttit, küsümiisi vai kommõntaarõ, sis tuud võit tetäq artikli arotusõküle pääl. Arotust arotamisõ hindä peräst mi siski proovi mitte pitäq. Viil juhtmärke lövvät lehekülgi päält 
[http://www.wikipedia.org/wiki/Wikipedia:Policies_and_guidelines Wikipedia policy] ja [[Wikipedia:Vikipeediä säädüseq|Vikipeediä säädüseq]].
Hiidäq silm pääle ka lehekülele 
[http://www.wikipedia.org/wiki/Wikipedia:Most_common_Wikipedia_faux_pas most common Wikipedia faux pas].

Hää nal'ameelega tettüide artiklidõ vasta olõ-i meil midägi, sääntsit omgi parõmb lukõq. 
Võtku-i siski tervet Vikipeediät nal'a päähä, taast piät saama kõrralk entsüklopeediä. 
Artikliq pidänü olõma eläväq ja loetavaq. Selgütüseq pidänü olõma nii arvosaadavaq ku võimalik.

Või tundudaq, et Vikipeediä saa-i ollaq kuiki kõrralik läteq, ku tä om kõigilõ vallalõ. A kas olõ-i siski nii, et nimelt tuuperäst saavaki artikliq minnäq kõrrast parõmbas? Ütski hädä olõ-i lõplik ja parandamalda. Entsüklopeediäartikliid võivaq külh hariligult tetäq kõgõ targõmbaq inemiseq, a pidägu-i halvas ka umahindä tarkust! Egäüte osavõtt om väärtüslik. Ku Vikipeediä mõtõq tundus Sullõ huvitav, a siski vaiõldav, sis silmäq lehekülge 
[http://www.wikipedia.org/wiki/Wikipedia:Our_Replies_to_Our_Critics replies to common objections].

[[Category:Vikipeediä]]
