{{Elokäük 
 | nimi = Teppo August
 | eestikeeline_nimi = August Teppo
 | pilt = 
 | sünnüaig = [[29. põimukuu päiv]] [[1875]]
 | sünnüpaik = [[Loosu]] külä, [[Põlva kihlkund]]
 | kuulmisaig = [[7. joulukuu päiv]] [[1959]]
 | kuulmispaik = 
 | matmispaik = 
 | ammõt = lõõtspillimeistre
 }}

'''Teppo August''' ('''August Teppo''', 1875-1959) om [[Eesti]] kõgõ kuulsamb [[Lõõtspill|lõõtspillimeistre]]. Tä sündü [[29. põimukuu päiv|29. põimukuu pääväl]] [[1875]] [[Põlva kihlkund|Põlva kihlkunnan]] [[Loosu külä]]n Tigassõ talon. Pillimängo naas' tä op'ma 8-aastagadsõlt  vanõmba vele Aleksandri käest. 12 aastaga vanotsõlt alost' pille parandamist. Otsast lõponi tekk' tä edimädse pilli valmis 15- vai 17-aastagadsõlt, pille meisterd' tä säidsekümmend aastakka umast elost. Arvadas, et tuu aoga tekk' tä 120-200 pilli, pääle tuu viil pilliq, minka korpusõ teiväq tõsõq, a ravvaq pand' sisse timä. Niinimetet Teppo pilliq ommaq väega kvaliteetseq ja pillimiihi hulgan hinnaduq. Aastagasaa vaihtusõl ollõv timä pilliq massnuvaq 80-85 ruublit, miä oll' nelä tüühobõsõ hind. 

August kuuli [[7. joulukuu päiv|7. joulukuu pääväl]] [[1959]].

==Kirändüs==

*Teppo pille kotsilõ või lukõq artiklist "Lõõtspillimeister August Teppo fenomen", Tarmo Noormaa, "Teater. Muusika. Kino" 11, 2005

==Mälehtüse hoitminõ==

*Mälehtüskivi Teppo Augusti kodotalo man Loosu külän
*Egasuvitsõl Võro Folkloorifestivälil peetäs Teppo Augusti avvos maaha lõõdsamängjide võikimängmine.

[[Category:Võromaa inemiseq]]

[[et:August Teppo]]
