'''Hiiobi Ott''' (Ott(o) Hiiop, 29 (17).12.1865 - ?) oll’ Urvastõ kihlkunna viiulimängjä


Hiiobi Ott sündünüq  29 (vana kallendri perrä 17.) de’tsembrikuu pääväl 1865 Helme kihlkunna Patkülä valla Talva talon, a elli eloaig Urvasten. Tõsõ kuts’ tedä mitmõ nime perrä: lihtsähe Otto, Talva Otto kah „mulgiss“. Käve säidse talve Vaabina vallakuulin. Pitäq päämädselt põllomiihi amõtit a uma põldu oll vähä: ynnõ katõssa hektäri (25 vakamaad). Olnuq ka tulõkassa president, kümnik, ja vallavolimiis.

Hiiobi Otto veli mäng’ kah viiulit, ni ka lelle- ja tsõdsõpujaq olnuq viiuldajaq. Kar’atsurrina sõs kui oll 11 aastanõ, meisterdäseq edimädse viiuli karmaniväitsegä haavapuust. Sai määnsegi viiulimuudu mässätüse valmis ni õkvalt naksi mängo opma. 16 aastaselt mäng tä joq ostõdu viiuli pääl ja oll tundsa saajopillimiis. 

Ildampa kuq Hiiobi Otto Tartun käve, opseq tan tõist viiulid mängmä ja oppas tuud uma paarilisõlõ, Joakiti Kristjanilõ, kinkaq mängseväq ütehkuuhn innõ edimäst ilmatapõlust. Viil juht’ tä umasäätüq kuuri, kon oll kuuhn kuus miist kiä mängseväq lyytspilli ja viiuliidsi. Esi mäng tä kokko kandlõ, duurkandlõ ja klavõriga.

Tampere Herbert tähend’ 1936. aastal timält üles 100 luguhust. Pulsti August võtseq pääle 5-6 lehekuu pääväl 1937. aastal pääliinas 14 luguhust:<br>
1. Labajala valts<br>
2. Rida Juku – eritants<br>
3. Savikoja venelane – eritants<br>
4. Üits taht immä<br>
5. Nummerpolka<br>
6. Eesti kassatsk<br>
7. Kolmepaari tants – eritants<br>
8. Ma lõõri niiku lõoke – polka<br>
9. Tütärlatsõ linnukesõ – polka<br>
10. Mäe otsas Tuule talos – eritants<br>
11. Oles mul üits naisenäru<br>
12. Oh, sina vigur viinakene<br>
13. Pill-pomm, pill-pomm Pikku Vassa – polka<br>
14. Sikusarve lugu<br>
<br>

Tuu materjaal om peri tast: A. Pulst „Mälestusi muusika alalt”, ETM fond nr. M 231:1, Säilitusühik nr. 23
