'''Ugandi kiil''' om nimetüs, midä om mõnikõrd pruugit muistitsõn [[Ugandi]] maakunnan kõnõldu keele kotsilõ, minkast ommaq ildampa vällä arõnuq lõunaeesti (tarto) kiräkiil ni täämbädse päävä võro ja tarto kiil. Lõuna-Eesti kõgõ lõunahummogupoolitsõmba (muistidsõ Valgõpalo (''Walgatabalwe'')) ala pääl kõnõldut keelepruuki om peet ugandi keelest erälesaisvas keeles, minkast om vällä kasunu täämbädse päävä [[seto kiil|seto]] ja hummoguvõro kiil. Ugandi keelest välläarõnut lõunaeesti (tarto) kiräkiilt pruugiti 17.-19. saa-aastagal [[Tartomaa|Tarto-]] ja [[Võromaa]]l kerigu-, kooli- ja kohtukeeles. Tuu keele üts vanõmbit ja tähtsämbit kiräliidsi mälehtüsmärke om [[1686]]. aastagal ilmunuq ''[[Wastne Testament]]''. 

==Keelenäüdeq: Meie Essa ([[Mi Esä]] lõunaeesti (tarto) kiräkeelen)==

''Meie Essa taiwan: pühhändetus sago sinno nimmi. Sinno rikk tulgo. Sinno tahtmine sündko kui taiwan, nida ka ma pääl. Meie päiwaliko leiba anna meile täämba. Nink anna meile andis meie süda, nida kui ka meie andis anname ommile süüdleisile. Nink ärra sada meid mitte kiusatuse sisse; enge pästa meid ärra kurjast: Sest sinno perralt om rikk, nink wäggi, nink awwustus iggawestsel ajal. Amen.''

==Kaeq ka==

*[[Lõunaeesti kiil]]
*[[Sakala kiil]]
*[[Ugandi]]

[[en:Ugaunian language]]
[[et:Ugandi keel]]
[[no:Sør-estisk språk]]

[[Category:Lõunaeesti kiil]]
[[Category:Keeleq]]
