'''Ugandi kiil''' om nimetüs, midä om mõnikõrd pruugit muistitsõn [[Ugandi]] maakunnan kõnõldu keele kotsilõ, minkast ommaq ildampa vällä arõnuq lõunaeesti (tarto) kiräkiil ni täämbädse päävä [[võro kiil|võro]] ja [[tarto kiil]]. Lõuna-Eesti kõgõ lõunahummogupoolitsõmba (muistidsõ Valgõpalo (''Walgatabalwe'')) ala pääl kõnõldut keelepruuki om peet Ugandi ala keelest erälesaisvas keelemoodus, minkast om vällä kasunu täämbädse päävä [[seto kiil|seto]] ja hummoguvõro kiil. Ugandi keelest välläarõnut lõunaeesti (tarto) kiräkiilt pruugiti 17.-19. saa-aastagal [[Tartomaa|Tarto-]] ja [[Võromaa]]l kerigu-, kooli- ja kohtukeeles. Tuu keele üts vanõmbit ja tähtsämbit kiräliidsi mälehtüsmärke om [[1686]]. aastagal ilmunuq ''[[Wastne Testament]]''. 

==Kaeq ka==

*[[Lõunaeesti kiil]]
*[[Sakala kiil]]
*[[Ugandi]]





[[Category:Lõunaeesti kiil]]
