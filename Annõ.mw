Annõ om [[Võro kiil|võrokeeline]] naasõ edenimi. Kirja pantas taad nimme inämbäste [[Eesti kiil|eesti keele]] kiräpildiga: Anne. Annõs om võidu inemist kutsu, ku vanan, 17.-19. aastasaa kirjapandmisõn om ''Anne'', a niisamatõ ''[[Ann]]'' vai ''An''. Algnimi om [[Piibli|Piiblist]] peri [[Anna]], midä joba [[Keskaig|keskaol]] [[Liivimaa|Liivimaal]] kirotõdi päämidselt [[Alambs'aksa kiil|alambs'aksa]] keele muudu ''Anne''. 19. aastasaa alostusõn oll´ taa edenimi üts kõgõ hariligumbit naasõnimmi Võromaal. 19. aastasaa tõsõl poolõl naati s'aksa ja vinne iinkuju perrä andma edenimme Anna. 20. aastasaa keskpaigan sai Anne jäl kõgõ populaarsõmbas varjantsis Annast algusõ saanuidõ edenimmi hulgan<ref>Hussar, Annika 2001: Eestlaste XX sajandi nimemood. – Oma Keel, nr 1, lk 28–33</ref>.
<references />
