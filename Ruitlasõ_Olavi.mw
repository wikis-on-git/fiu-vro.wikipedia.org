'''Ruitlasõ Olavi''' (Olavi Ruitlane) sündü [[1. hainakuu päiv|1. hainakuu pääväl]] [[1969]] [[Tarto]] liinan [[Võromaa]]lt peri tüüliisi perren. Katõ-kuudsõlt kolisi elämä [[Võro]] liina. Esä um peri [[Varstu vald|Varstu vallast]] [[Mõtstagast]], imä vanõmbaq [[Murati]] lähkült. Ruitlasõ Olvai lõpõt'  Võro I 8-klassilidse kooli ni käve kolm aastakka Võro Tüüstüstehnikumin. Lõpõt' Võro kaugoppõkeskkooli. Ruitlanõ om olnuq ehitüsmaalri, treial, autujuht, katlakütjä, valvur, tüükua meistre, varustaja, kar'us. 

==Kuuluvus==

*Eesti Kiränike Liido liigõq
*Tarto Nuuri Autoridõ Kuundisõ liigõq 
*Eesti Autoridõ Ütisüse liigõq
 
==Looming==

Ruitlasõ Olavi om kirotanuq nii luulõt, proosat ku näütemänge. Luulõt, proosat, artikleid, arvostuisi vms. om avaldanuq: Vikerkaaren, Eesti Ekspressin, Sirbin, Eesti Päevalehen, Võromaa Tiätajan, DI-n jne.

Olavi om kirotanuq laulutekste ansamblidele ja kollektiivele Kala, Koer, Mtj, Orelipoiss, Bernhard, [[Ummamuudu]], Pixels, Eliit, [[Lõkõriq]].
 

==Teossõq==
 
*“Inemise sisu" Tartu 1998 (Luuletusõ võro- ja eesti keeli) 
*"kaera jaan ja mister propper" Võro 1999 (Luuletusõ võro- ja eesti keeli) 
*Latsiromaan “Kail” (2000).
*“Volli”: Metsavelledraama üten vaatusen, viieteistkümnõn pildin. Võro, 2004. – 64 lk (Lavastati 2004 Metsavelle talon Vahtse-Roosan Võru Teatriateljee poolt.
*“Kroonu” (2005) Vinne sõaväest kõnõlav romaan, 2004 a. romaanivõistlusel 2 kotussega hinnatu tüü.
*“Peko” (2005) Näüdendikäsikiri setode nurmejumnal Pekost. (Ütistüünä Kauksi Üllega.)
 
===Avaldõt kogomikõn===
 
*“Hea raamat” Tartu 1998 (NAKi proosakogumikun jutt) 
*"Tagasi prügimäele" (Eesti punkluulõ antoloogia, koostanu J. Rooste, kirjästus "Tänapäev" 2000)
*"Viie tunni tee / Five Hours Away" (Põhjamaade Ministrite Nõukogu Tallinna Infobüroo ja AcrossWords 2001)
*"Ime kütken tähe poole kist" (Eesti murdeluule antoloogia, koostanu Siim Kärner, Print Best Viljandi 2002)
*“Emajõe kondor “ (2002) NAK- I kogomik, Ruitlasõlt valik luuletuisi.
*“Väinämöisen paluu” (2002) Soome-Ugri kiilten kirotajaide antoloogia. Ruitlasõlt valik luuletuisi.
*Antoloogia “Tallinnasta pois” Absurdia, Helsinki 2003. Ruitlasõlt novell President (Soome kiilde tõlknu Raija Hämäläinen.)
*"Viie Pääle " (võrokiilne luuletuisi ja laulutekste kogo + CD; kaasautoriq Contra, Aapo Ilves, Jan Rahman ja Pulga Jaan. Väiku Välläandja 2005).
 
==Tunnustusõq==
 
*1. koht aokorä “Kalastaja” puult kõrraldatu kalastusteemalisel kirändusvõistlusel “Kalamehejutt” (2001)
*4. koht Kalevala MM-il Espoon. (2002)
*2. koht 2004 a romaanivõistlusel romaaniga “Kroonu”
*Bernard Kangro kirändüspreemia (2004)


[[Category:Võromaa inemiseq]]
[[Category:Võro kiräniguq]]
[[Category:Võro luulõtajaq]]

[[et:Olavi Ruitlane]]
