{{Elokäük 
 | nimi = Ruitlasõ Olavi
 | eestikeeline_nimi = Olavi Ruitlane
 | pilt = 
 | sünnüaig = [[1. hainakuu päiv]] [[1969]]
 | sünnüpaik = [[Tarto]]
 | ammõt = kiränik ja luulõtaja
 }}

'''Ruitlasõ Olavi''' ('''Olavi Ruitlane''', sündü 1969) om [[kiränik]] ja [[luulõtaja]], kiä om kirotanuq ka [[võro kiil|võro keelen]]. Tä om üles astnuq pundiga [[Viie pääle]] ja täl om [[Uma Leht|Uman Lehen]] uma kolumn. 

==Elokäük==

Ruitlasõ Olavi sündü [[1. hainakuu päiv|1. hainakuu pääväl]] [[1969]] [[Tarto]] liinan [[Võromaa]]lt peri tüüliisi perren. Katõ-kuudsõlt kolisi elämä [[Võro]] liina. Esä um peri [[Varstu vald|Varstu vallast]] [[Mõtstagast]], imä vanõmbaq [[Murati]] lähkült. Ruitlasõ Olvai lõpõt'  Võro I 8-klassilidse kooli ni käve kolm aastakka Võro Tüüstüstehnikumin. Lõpõt' Võro kaugoppõkeskkooli. Ruitlanõ om olnuq ehitüsmaalri, treial, autujuht, katlakütjä, valvur, tüükua meistre, varustaja, kar'us. 

Põrõhõlla eläs [[Võõpso]]n.

==Kuuluvus==

*Eesti Kiränike Liido liigõq
*Tarto Nuuri Autoridõ Kuundisõ liigõq 
*Eesti Autoridõ Ütisüse liigõq
 
==Looming==

Ruitlasõ Olavi om kirotanuq nii luulõt, proosat ku näütemänge [[Võro kiil|võro]] ja [[Eesti kiil|eesti keelen]]. Luulõt, proosat, artikleid, arvostuisi vms. om avaldanuq Vikerkaaren, Eesti Ekspressin, Sirbin, Eesti Päevalehen, Võromaa Tiatajan, DI-n jne. 

Olavi om kirotanuq laulutekste ansamblidõlõ ja kollektiivele Kala, Koer, Mtj, Orelipoiss, Bernhard, [[Ummamuudu]], Pixels, Eliit, [[Lõkõriq]].
 
==Teossõq==
 
*“[[Inemise sisu]]", Tarto 1998 (Luulõtusõq võro- ja eesti keeli) 
*"[[kaera jaan ja mister propper]]", Võro 1999 (Luulõtusõ võro- ja eesti keeli) 
*“Kail”, 2000 (latsiromaan).
*“[[Volli]]”, Võro 2004, 64 lk. (Mõtsavelledraama üten vaatusõn, viietõistkümnen pildin). (Lavastõdiq 2004 Mõtsavelle talon [[Vahtsõ-Roosa|Vahtsõn-Roosan]] [[Võro Tiatriateljee]] puult.)
*“[[Kroonu]]”, 2005 (Vinne sõaväest kõnõlav romaan, 2004. a. romaanivõistlusõl 2. kotussõga hinnat tüü.)
*“Peko”, 2005 (Näütemängokäsikiri setodõ nurmõjumnalast [[Peko]]st. Katõpääle [[Kauksi Ülle]]ga.)
 
===Avaldõt kogomikõn===
 
*“Hea raamat”, Tarto 1998 (NAKi proosakogomikun jutt) 
*"Tagasi prügimäele", 2000, kirästüs "Tänapäev" (Eesti punkluulõ antoloogia, kokko säädnü Rooste Jürgen)
*"Viie tunni tee / Five Hours Away", 2001 (Põh'amaiõ Ministride Nõvvokogo Talliina Infobüroo ja AcrossWords)
*"[[Ime kütken tähe poole kist]]", 2002, Print Best Viljandi (Eesti murdõluulõ antoloogia, kokko säädnü Kärneri Siim)
*“Emajõe kondor", 2002 (NAK- I kogomik, Ruitlasõlt valik luulõtuisi)
*“Väinämöisen paluu”, 2002 (Soomõ-Ugri keelin kirotajidõ antoloogia. Ruitlasõlt valik luulõtuisi.)
*Antoloogia “Tallinnasta pois”, Absurdia, Helsinki 2003 (Ruitlasõlt novell "President", [[Soomõ kiil]]de tõlknu Hämäläisen Raija.)
*"[[Viie pääle (raamat)|Viie pääle]]", 2005, Väiku Välläandja (võrokeeline luulõtuisi ja laulutekste kogo + CD; kaasautoriq [[Contra]], [[Ilvese Aapo]], [[Rahmani Jan]] ja [[Pulga Jaan]].)
*"[[Kuldmuna]]", 2007, Seto Ateljee Galerii, Obinitsa (võrokeelitside latsinäütemänge kogomik; säitsmepääle [[Contra]], [[Merca]], [[Rahmani Jan]]i, [[Kauksi Ülle]], Ojari Eliisabeti ja [[Ojari Triinu]]ga.)

==Tunnustusõq==
 
*1. kotus aokirä “Kalastaja” puult kõrraldõdul kalastusteemälidsel kirändüsvõistlusõl “Kalamehejutt” (2001)
*4. kotus Kalevala MM-il [[Espoo]]n. (2002)
*2. kotus 2004. a. romaanivõistlusel romaaniga “Kroonu”
*[[Kangro Bernardi kirändüspreemiä]] (2004)


[[Category:Võromaa inemiseq]]
[[Category:Võro kiräniguq]]
[[Category:Võro luulõtajaq]]

[[et:Olavi Ruitlane]]
