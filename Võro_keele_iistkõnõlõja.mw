'''Võro keele iistkõnõlõja''' om [[Võrokõsõq|võrokõnõ]] või võrokõisi sõbõr, kiä mõist [[Võro kiil|võro kiilt]] ja om ütes kuus iinkujos avaligun võro keele pruukmisõn.

Ammõditunnismärgiq ommaq võro keele iistkõnõlõjal [[ilmatugi]] vai sau, [[kõnnõtoro]] ja [[kaalaraha]].<ref>[[Rahmani Jan]] 2021. [https://umaleht.ee/article/voro-keele-iistkonoloja/ Võro keele iistkõnõlõja] Uma Leht 04.11.2021, nr 500. Pruugit 04.11.2021.</ref>

Ilmatoe tekk' puutüümeistre [[Kiholasõ Meeli]]<nowiki/>s kuusõst ja imälepäst.

Kõnnõtoro om tett vineerist, selle kavand ja tekk' Tsenter. Ilmatoe ja kõnnõtoro külge om köüdet käsitüülise anodeerit titaan.

Kaalaraha kavandi märkse vällä kunstnik Margna Epp, ehteq teiq valmis kunstniguq [[Kama Põvvat]] ja [[Niinemäe Maarja]]. Matõrjaaliq ommaq rostõvaba metäll, hõpõ ja rohilidsõs anodeerit titaan.

Iistkõnõlõja hään käen om vineerist kõnnõtoro, mink kavand ja tekk Tsenter. Kuran käen om puutüümeistri Kiholasõ Meelise tett kuusõst ja imälepäst ilmatugi. Mõlõmba asja külge om köüdet käsitüülise Oja Vilve kavandõt ja koet kirivüü.

Egä iistkõnõlõja ammõditähisse pääl om katsaharo, miä sümbolisiir Vana-Võromaa kihlkundi.

== Võro keele iistkõnõlõjaq ==

* [[Oti Anneli]] – võrokõsõst poliitik

Oti Anneli nakkas iistkõnõlõjas hää meelega. ''"Kõik säändse aśaq, mis andvaq võro keelele kõlapinda ja toovaq teema rohkõmb pääväkõrda, ommaq tarviliguq (...) Seo om hää ja uhkõ mõtõq: kuigimuudu piät jo võro kiilt hoitma. Midä rohkõmb mi esiq taad kõnõlõmiq ja avalikkusõ iin üles nõstamiq, tuud rohkõmb om täl ka võimalust. Kõgõ tähtsämb om, et noorõq tulõssiq üten ja näil olnuq julgust umma kiilt kõnõldaq."''<ref>[[Rahmani Jan]] 2021. [https://umaleht.ee/article/voro-keele-iistkonoloja/ Võro keele iistkõnõlõja] Uma Leht 04.11.2021, nr 500. Pruugit 04.11.2021.</ref>

* [[Padari Ivari]] – võrokõsõst poliitik
Padari Ivari kuulut' joulukuun vällä võrokeelitside joulusalmõ võistlusõ, mink võitjas tull' Säinasti Ene.<ref>Paidre Urmas 2021. [http://www.lounaleht.ee/index.php?page=1&id=32756&fbclid=IwAR2ib4ZUYm0K3bdlZ7LsFja_a4NVuaYsXvzgUMqGgEhVrTzWfxfuHpr4vgU Võrokiilne joulusalm tõi puul tsika, koti põrknit ja kardohkit.] Lõunaleht 27.12.2021. Pruugit 12.01.2022.</ref> Mitmõn võrokiilsen ülesastmisõn Riigikogon kõnõl' Padari Ivari [[2021. aastaga Eesti inemiisi kokkolugõminõ|rahvalugõmisõst]] ja kuts' kõiki üles sääl uma keele mõistmist kirjä pandma.<ref>Padari Ivari sõnavõtt Riigikogon. [https://stenogrammid.riigikogu.ee/202112131500#PKP-268571 Riigikogo stsenogrammiq 13.12.2021.] Pruugit 12.01.2021.</ref>

* [[Plumanni Kaja-Riina]] – võrokõsõst giid ja aoviidüskunstnik, võro keele aktivist 
* [[Tootsi Tiit]] – võrokõsõst poliitik
* [[Jansonsi Silvi]] – võrokõsõst näütelejä

== Lätteq ==
[[Katõgooria:Võro keele iistkõnõlõja]]
