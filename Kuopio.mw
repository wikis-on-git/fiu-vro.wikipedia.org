{{Liin|pilt=[[File:Kuopio, Finland from Puijo tower.jpg|300px]]|nimi=Kuopio|riik=Soomõ|suurus=4326,35|elänikke=120 246|pildiallkiri=Kuopio keskus Puijo tornist|lat_deg=62|lon_min=40|lon_deg=27|lat_min=53|lat_ik=33|lon_ik=42}}
'''Kuopio''' om liin [[Soomõ|Soomõn]] Põh'a-Savo maakunnan. Elänikke oll' 2020. aastaga lõpun 120 246<ref>https://www.kuopio.fi/tilastotietoa</ref> ja pindala om 4326,35 km², minkast 1085,34 km² ommaq viikogoq. 

Kuopio elonduskeskus om suurõmbalt jaolt [[Kallavesi|Kallavii]] järve veeren. Rahva sagõhus om 36,83 elänikku/km². 

Kuopio om sadamaliin, minka ümbre om sisemaa kõgõ suurõmb saaristu. 

Korgõq Puijo ja [[Puijo torn]] paistusõq üle kogo liina. [[Kuopio turg]] om liina kimmäs keskkotus.

== Nimest ==
Kuopio liina nimele om annõt mitu seletüst.

* 16. aastagasaa Tavinsalmõn toimõndanuq Kauhanen võtt' hindäle nimes Skopa, minkast sai inemiisi suun Coopia ja Cuopio.
* Kuopio nimme om köüdet tegosõnagaq ''kuopia'' '''kaapiq''<nowiki/>'. 

== Aolugu ==
[[16. aastagasada|16. aastagasaa]] keskel tetti [[Väinöläniemi|Väinölä neemele]] kerik, tuud peetäs liina algusõs.

Liina luumispääväs peetäs 17. märtekuu päivä 1775, kuq kuning [[Gustav III]] määrüs pand' Kuopio liina Savo-Karjala lääni pääliinas.

Vannust puumajjust om alalõ õnnõ kolm huulitsat.

Edimäne algkuul tetti 1788. aastagal, edimäne keskkuul 1844. aastagal. 

Pääle [[Tõõnõ ilmasõda|tõist ilmasõta]] inemiisi hulk kasvi, pall'o tull' [[Vinnemaa|Vinne]] kätte jäänüst [[Kar'ala|Kar'alast]].

Aastagal 1966 anti vällä säädüs korgõmba kooli asotamisest Kuopio liina ja sjoogaq naati pääle aastagal 1972. Vahtsõnõ korgõmb kuul tõi liina pall'o nuuri ja and' võimaluisi edenemises. Korgõmbast koolist tull' [[Kuopio ülikuul]] aastagal [[1984]]. Aastaga [[2010]] algusõn Kuopio ja Joensuu ülikooliq lätsiq kokko [[Hummogu-Soomõ ülikuul|Hummogu-Soomõ ülikoolis]].

[[Matkustajasatama]] maanulk om [[21. aastagasada|21. aastagasaal]] kõvva edesi lännüq. 

== Kaemist väärt kotussõq ja kultuur ==
[[Pilt:Kalakukko (opened).jpg|pisi|256x256px|Savo maakunnan häste tunnõt kalast tett küdsüs ''kalakukko''.]]
Kuopio om Soomõn ja mujjal tunnõt kõgõ inämb [[Puijo torn|Puijo torni]], ''kalakukko'' (küdsüs, kon kala om leevä seen) ja [[Savo murrõq|Savo murdõ]] poolõst.
[[Pilt:Muailman napa - Kuopion tori ja kaupungintalo - Multimäki - Kuopio.jpg|pisi|378x378px|Kaehus [[Kuopio turult]] – turuplats, mink kotsale üteldas ka ''mualiman napa'' (maailma naba) ja [[Kuopio raatus]]]]
[[Kuopio turg]] om liina keskkotus, nii kirotas ka sinnäq maaha mägit Savo murdõn kiri "Mualiman napa" (maailma naba). Turuplatsi ümbre ommaq pangaq, poodiq (Carlson ja Sokos) ja suurõq kaubakeskusõq (Vihtori, Aapeli, Minna, H-talo, Sektori, IsoCee). Ka turu pääl müvväs egäsugust kraami, aga ommaq tunnõt lihapiiraguq ja paigapäälne rahvuslik kalast tett ''kalakukko''. Turg esi om laemb ku hektär.

Kuopio keskusõn ommaq ka [[Kuopio muusõum]] ja [[Kuopio kunstimuusõum]]. Keskusõ lähkün, Suurõ matusaia (''Iso hautausmaa'') kõrval om riikligu tähtsüsega [[Soomõ õigõusklinõ kerigomuusõum]]. Kuopio tuumkerik ja J.V. Snellmani park ommaq ku kokko kasunuq. Kuopion om ka Pühä Nikolaosõ katõdraal, miä oll' Soomõ õigõuso pääkirik 1940–2017. Liinakeskusõ veeren om tähtsä ja tunnõt Kuopio muusigakeskus.
[[Pilt:Kuopio City Theatre 2.jpg|pisi|256x256px|[[Kuopio liinatiatri]]]]
Liinal om uma liinatiatri – ''[[Kuopion kaupunginteatteri]]'' ja uma raamadukogo – ''Kuopion kaupunginkirjasto'', 

=== Sport ===
Kuopion om jo pikält egäsugu sporti tett. Sääl mängitäs [[Hoki|hokki]], [[Jalgpall|jalgpalli]], [[Pesäpall|pesäpalli]]. Õkva Puijo torni veeren ommaq suusahüppämisvõimalusõq.

Niiralan om suur', 5200 kotussõga [[jäähall]].<ref>https://www.kuopio.fi/jaahallit</ref> Suvõl tetäs sääl tiatrit ja kontsõrtõ.

== Kuopio ja Eesti ==
Eesti rahvuseepose „[[Kalõvipoig]]“ tõnõ, õnnõ eestikeeline trükk tull 1862. aastagal vällä Kuopion,<ref> [http://dspace.utlib.ee/dspace/bitstream/10062/2428/1/kalewipoeg.pdf Kalewipoeg. Üks ennemuistne Eesti jut, kaheskümnes laulus. Kuopio linnas, Soome maal. 1862]
</ref>

== Lätteq ==
<references />

{{commons|Category:Kuopio}}
[[Katõgooria:Soomõ liinaq]]
[[Katõgooria:Soomõ]]
[[Katõgooria:Kuopio]]
