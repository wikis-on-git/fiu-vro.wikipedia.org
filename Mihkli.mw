'''Mihkli''' om võrokeeline mehe edenimi. Taa algnimes om [[Piibli|Piiblist]] peri [[Pääengli Miikael|Miikael]], pääengli nimi, [[Heebreä kiil|heebreä keelen]] <bdi>מיכאל</bdi> [miikaa'eel] tähendüsega 'kiä om nigu jummal'. Edimält võeti seo nimi võro ja eesti keelen umas [[Alambs'aksa kiil|alambs'aksa]] ja [[Roodsi kiil|roodsi]] kiili kaudu, kost om peri vannamuudu välläütlemine Mikli, Mikõl vai Mikal', niisamatõ lühenü nimevorm [[Mikk]]. Pääengli nime [[Vinne kiil|vinne keele]] kuju Михаил (Mihhail) ja 17. aastasaast pääle ka [[S'aksa kiil|s'aksa keele]] välläütlemise Michael [miihhael] mõol tegüsi seoilmaaignõ nimekuju, miä võro keelen om [[Umasütlejä käänüs|umasütlejä käänüsse]] kujul. 1684. aastagal Rõugõ kihlkunnan oll' taa nimi (kiräpiltega ''Michell'', ''Mickell'', ''Michall'') sagõdusõlt 20.–21. talo peremehe edenimi<ref>Saar, Evar 2016: Rõuge ja Vastseliina talupoegade eesnimed XVI ja XVII sajandil. Võro Instituudi toimõndusõq, 11−56.</ref>. 19. aastasaa alostusõn oll´ kõgõ hariligumb kiräpilt ''Michel'', a nimi esiq võisõ kõlada nii Mihkli, Mihkle ku Mihkal, Hummogu-Võromaal lisas Mihal, Mihko, Mits'a jt, Harglõ kihlkunnan [[Mehka (edenimi)|Mehka]]. 20. aastasaa Võromaal kutsuti vindläst nimega Mihhail hõigunimega Miska. 


Vastussit tõisin kiilin:

Mihkel, eesti kiil

Michael, s'aksa kiil

Miķelis, läti kiil

Михаи́л (Mihhail), vinne kiil

Міхал, Міхаiл, valgõvinne kiil

Michał, poola kiil

Mikael, soomõ kiil

Mikael, Michael, roodsi kiil

Mihály, ungari kiil

Michael, inglüse kiil

Võro keelen om tavas pruuki tunnõtu vai lähedäse nimega inemise vai tegeläse edenimme võro muudu, nt Gorba Mihkli ([[Gorbatšovi Mihhail|Mihhail Gorbatšov]]), 


== Lätteq ==
<references />

[[Katõgooria:Nimeq]]
