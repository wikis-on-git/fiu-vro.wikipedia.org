'''Jante säädüs''' om pääasaligult Skandinaaviamaiõ kottalõ käüv sotsioloogiline termiń, miä tähendäs hindäperädsele halvastõ päälekaemist. Säädüse järgi ommavaq üte inemise kõrdaminekuq ja võiduq ilotuq ja jälleq. Kiäki tohe-i ütiskunnast vällä paistu. 
Mõistõ märge vällä kiränik Aksel Sandemose uma raamatun "Pagõja ületas umma jäleq", norra keelen "En flyktning krysser sitt spor". Raamat kõnõlas ütest Jante-nimelidsest väikust liinast Taanin, kon kõik tiidväq kõiki. Kiränik pruuvse täpsäle vällä ütelda midägi, miä oll aastagasatu skandinaavlastõ hingeelon olnuq.

Säädüs om kokko pantu kümnest riiglist, miä kõik ommavaq üte riigli eri kujoq: 

# Arvakuiq, et sa olt esiqeräline.
# Arvakuiq, et sa olt niisama hää kuq miq olõmiq.
# Arvakuiq, et sa olt targõmb kuq miq.
# Pankuiq hindäle säänest mõtõt päähhä, nigu sa meist parõmb olõs.
# Arvakuiq, et sa tiiät rohkõmba kuq miq.
# Arvakuiq, et sa meist tähtsämb olõt.
# Arvakuiq, et sa midägi häste tetä mõistat.
# Arvakuiq, et sa mi üle naarda võit.
# Arvakuiq, et kiäki sinost huul.
# Arvakuiq, et sul meile midägi opada om.
