'''Häädemeeste kihlkund''' om [[kihlkund]] Lõunõ-[[Pärnomaa]]l. S'oo ilma aigu jääs kihlkunda [[Häädemeeste vald]] ja [[Tahkuranna vald|Tahkuranna valla]] lõunõjago.  Kihlkunna keskus om [[Häädemeeste]]. 

Kihlkund võtt hindä ala kitsa rannariba [[Liivi laht|Liivi lahõ]] veeren alatõn [[Pärnu kihlkund|Pärnu kihlkunna]] maiõst (täpsembält [[Uulu]]st) kooni vana Volmari (s'aksa keelen ''Wolmar'', läti keelen [[Valmiera]]) maakunna piirini [[Treimani]] man, 5 km inne [[Ikla]]t. Ikla ümbrüse maaq õkvalt inne [[Eesti]]-[[Läti]] piiri kuulusõq aoluulidsõlt Volmarimaa [[Salatsi kihlkund]]a nink ommaq osa muistsitsõst liivläisi [[Metsapoole]] maakunnast (läti keelen ''Metsepole'').

[[Pilt:Häädemeeste St. Michaels Church 01.jpg|250px|thumb|Häädemeeste kerik]]

==Suurõmbaq ja tähtsämbäq kotussõq==
*[[Häädemeeste]] alõvik om kihlkunna keskus.
*[[Võiste]] alevik
*[[Tahkuranna]] küla

==Luudus==

==Aolugu==
Ordu aol kuulu Häädemeeste kihlkunna ala [[Pärno komtuurkund]]a. Võimalik, et hummogupoolinõ soinõ jago kuulu ka [[Viländi komtuurkund|Viländi komtuurkunna]] ala. 

Häädemeeste kihlkund (s'aksa keelen ''Kirchspiel Gudmannsbach'') moodustõdiq [[1862]]. aastagal alast, miä 17. aastagasaa lõpon kuulu [[Tori kihlkund]]a, 18. aastagasaa edimädsel poolõl Pärno kihlkunda, aastagil  [[1752]]-[[1775]] [[Saarde kihelkund]]a nink [[1776]]-[[1862]] jälq Tori kihlkunda.

17. aastagasaa tõsõst poolõst pääle om [[Häädemeeste]]l abikerik. Täämbädse pääväni püsünü [[Häädemeeste kirik]] om ehitet [[1874]]. aastagal.

===Häädemeeste kihlkunna mõisaq===
Kihlkunnan oll' 4 mõisat: 1 [[kerigumõisa]] ja 3 [[riigimõisa]]t.

*Häädemeeste kerigumõisa
*[[Häädemeeste mõisa]] (''Gudmannsbach'') – riigimõisa, ärq jaet 16. aastagasaal Tahkuranna mõisast
*[[Orajõe mõisa]] (''Orrenhof'') – riigimõisa, jaeti ärq Tahkuranna mõisast [[1730]]-ndil aastagil
*[[Tahkuranna mõisa]] (''Tackerort'') – riigimõisa, edimäne tiidüs aastagast [[1590]]

=== Häädemeeste kihlkunna vallaq 1866. aastagast alatõn ===
*[[Häädemeeste vald]] (''Gudmannsbach)''
*[[Orajõe vald]] (''Orrenhof'')
*[[Tahkuranna vald]] (''Tackerort)''

==Kiil ja kultuur==
===Kiil===
Sõnno, midä [[Väikene murdõsõnastik|Väiko murdõsõnastigu]] perrä om üles kirotõt õnnõ Häädemeeste kihlkunnast: ''lääram'' (larm), ''ligimase'' (ligembähe), ''laugujalga'' (kipõstõ), ''kühmer'' (madalik), ''kapus'' (sukk), ''jupp-jubinal'' (ütsüte perän), ''ratasrõngast'' (ümbretsõõri), ''soolep'' (laisk) jne.

===Vanasõnno===
*''Metsas piab ikki kõveri puid ka olema, kust sa muidu ära tunned, meuksed need sirged on.''

==Kuulsambaq inemiseq==
*Eesti president [[Pätsi Konstantin]] oll' perit [[Tahkuranna]] küläst.

== Välislink ==
*[http://www.mois.ee/kihel/haadem.shtml Häädemeeste kihlkunnast Eesti mõisaportaalin]

{{Pärnomaa kihlkunnaq}}

[[Katõgooria:Häädemeeste kihlkund]]
[[Katõgooria:Pärnomaa kihlkunnaq]]
[[Katõgooria:Pärnomaa]]

[[et:Häädemeeste kihelkond]]
