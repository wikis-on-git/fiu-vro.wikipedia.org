[[Pilt:Goddess Nike at Ephesus, Turkey.JPG|200px|thumb|right|Nike. Reljeef [[Ephesos]]õn]]

'''Nike''' (vanakreeka keelen Νίκη, "võit“) olľ [[Vana-Kreeka]] siivolinõ võidojumalanna, nii lahengun ku rahumiilsen võitlusõn. Timä [[Rooma]] vastus olľ [[Victoria]]. Mütoloogia perrä olľ Nike [[titaan]] [[Pallas]]õ ja jumalanna [[Styx]]i tütär ja [[Zelus]]e (Rivaalitsõmisõ), [[Kratos]]õ (Kimmüse) ja [[Bia]] (Jovvu) sõsar. Mõnõ lätte perrä om Nike imä [[Oileis]], mitte Styx.<br />

Ku pääjummal [[Zeus]] otsõ liitlaisi Titaanõ sõas vanõmbidõ jumaluisi vasta, tõi Styx umaq latsõq Zeusi teenistüste. Nike olľ syavankri juht ja kyik neli määräti jumala trooni vahis. Päält taa olõ-i Nikel umma mütoloogiat.<br />

Niket om Vana-Kreeka vaasimaalõ pääl kujotõt pääle siibo mitmõ tunnismärgiga: võidokruun, karik veiniohvris (kreeka keelen οἰνοχόη), laadanapalotaja (kreeka keelen θυμιατήριον), altri ni lüür võidolaulus. Timä avvos om [[Ateena]] [[akropol]]ilõ ehitet templi, miä om siiäqmaaniq häste alalõ hoitunuq. Nike om üts hariligumbit kujotuisi [[Kreeka]] münte pääl.<br />

Nike om lähkene jumalanna [[Athena]]ga, ni om tõõnõkõrd kygõst Athena tunnismärgis vai lisanimes. Nike om Athenast siskiq tõistsugumanõ siibo poolõst. Mynikõrd nimitedäs kattõ jumalannat üttemuudu Nikaiks.<br />

Tundsambaq nimeq, miä Nikest ommaq tulnuq: Nikolaos, Nicholas, Nicola, Nick, Nicolai, Nikolai, Nicolae, Nils, Klaas, Nicole, Ike, Niki, Nikita, Nika, Niketas, Nikki, Nico, Veronica, Veronika.

[[katõgooria:Vanakreeka mütoloogia]]
