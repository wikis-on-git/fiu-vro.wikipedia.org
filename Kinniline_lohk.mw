[[Pilt:Kettle_pond_Hossa.jpg|pisi|375x375px|Järv söllin [[Soomõ|Soomõn]] Soumussalmin]]
'''Kinniline lohk''' vai '''söll''' om [[ijästü]] tekküline mõnõ kooniq mõnõkümne miitrelidse läbimõõduga nõdso, miä või ollaq mitukümmend miitret sükäv. Inämbähe ommaq sölliq katla vai leigu kujolisõq, aga võivaq ollaq ka pikligadsõq. Madalambidõ sölle seen om sakõstõ [[järv]] vai [[Suu (likõ kotus)|suu]], miä om loho turbaga täütnüq.
Sölle om [[Eesti|Eestin]] pall’o [[Lõunõ-Eesti]] [[Kunt|kundistigõn]], aq sölle lövvüs sagõhõhe ka muialt Eestist üten tõisi ijästü tekküliidsi pinnavormõga.<ref>VE. 2006. Söll. Pruugit 24.04.2021. http://entsyklopeedia.ee/artikkel/s%C3%B6ll2</ref> [[Sälgmägi|Sälgmäki]] päält ja viirilt lövvüs paiguldõ mõnõ- koonig mõnõkümne miitre pikkuidsi piklikkõ sölle, aq sölliq võivaq ollaq ka tõisi ijästü pinnavormõ pääl vai vaihõl.<ref name="Kalm 2014">Kalm, V. (2014). Liustike ja mandrijää geoloogiline tegevus ning põhilised pinnavormid. Ü. Mander, Ü. Liiber. Üldmaateadus : õpik kõrgkoolile. (lk 179, 184). Tartu : Eesti Loodusfoto.</ref><ref name="Raukas 1995">Raukas, A. (1995). Eesti Loodus. (Lk 141, 148, 156–157). Tallinn : Kirjastus „Valgus“ ja Eesti Entsüklopeediakirjastus</ref>

== Tekkümiseviis ==
Sölliq tekküväq Eestihe päämädselt ijästü taganõmisõ aol, ku suurõst maaijäst eräldü ijäpanko, miä mattuvaq jaoldõ vai kogonistõ ijästü saistuisi alaq ni sullivaq sääl aastagasato vai esikiq tuhandit, kooniq mattunuq ijäpanga asõmõlõ jäi alalõ lohk. Sääntsit ijä sulamisõst tekkünüid lohkõ nimmatas termokarstiliidsis pinnavormõs.<ref name="Raukas 1995"></ref>

Tõõnõ viis sölle tekkümises võisõ ollaq ijästüjõõ kulutaminõ. Kipõ joosugaq [[Jõgi|jõkin]] võisõq vii pöörähtüseq kauriq piinüid saistuisi jõõ põh’ast, miä võisõ sünnütäq tsõõrigu- vai munakujoliidsi haudo orõn, kon löüdü [[Säländü|säländüid]].<ref name="Raukas 1995"></ref>

Niisamatõ võisõ sölle sünnütäq ka ijästü veere päält vai lahkin juuskvaq [[Sadang|sadanguq]] ja [[Satam|sadamaq]], miä habrast [[päälüskõrd]]a minemä kanniq.<ref name="Raukas 1995"></ref> Ku sääne sadang johtu kalõmbidõ kivve pääle sadama, siis tekkü sinnäq äkiliidsi kaldidõga potitaolinõ uus, midä nimmatas [[Hiiukirn|hiiukirnus]].<ref name="Kalm 2014" />

== Tunnõtumbaq sölliq ==
[[Pilt:Vanapagana_jäljehaud.jpg|pisi|375x375px|Vanapagana jälehaud]]

=== Kanahavva kinniline lohk === 
Kanahavva kinniline lohk om Eesti kõgõ suurõmb ijästüst tegünüq kinniline lohk.<ref>Vabariigi Valitsuse määruse „Kanahaua maastikukaitseala moodustamine ja kaitse-eeskiri” eelnõu seletuskiri. Ürglooduse objekt: Kanahaua sulglohk. Keskkonnaministeerium Pruugit 24.02.2021. https://www.envir.ee/sites/default/files/kanahaua_seletuskiri.pdf</ref> Kanahavva söll om [[Elvä|Elväst]] 1,5 kilomiitrit põh’a puul [[Mõts|mõtsa]] kasunuq munakujolinõ äkiliidsi perviga haud, mink põh’an om väiku [[hainasuu]]. Kanahaud om 25 miitret sükäv ja hummogu–õdagu tsihin om taa pia 300 miitret lagja ja põh’a–lõunõ tsihin 250 miitret. 
<ref>Keskkonnaagentuur. Ürglooduse objekt: Kanahaua sulglohk. Pruugit 24.02.2021. https://infoleht.keskkonnainfo.ee/default.aspx?state=7;68547593;est;eelisand;;&comp=objresult=yrg&obj_id=853884204 </ref>

=== Tuduliina kinniline lohk ===
Tuduliina kinniline lohk om kinniline lohk [[Hummogu-Viro maakund|Hummogu-Viromaal]] [[Tuduliin|Tuduliina]] [[Liinamägi|liinamäel]]. Söll om tunnõt tuu peräst, et [[Liivimaa atlas|Liivimaa atlasõn]] märgiti taad kistunus [[Tulõmägi|tulõmäe]] [[Kraatõr|kraatris]].<ref>EE 12. 2013. Tudulinna. Pruugit 24.04.2021. http://entsyklopeedia.ee/artikkel/tudulinna2</ref>

=== Vanapagana jälehavvaq ===
Vanapagana jälehavvaq ommaq Lõunõ-[[Võromaa|Võromaal]] kolm perästikku suurt lohko [[Paganamaa]] kuntligadsõ maa vaihõl. Neoq ommaq 15–20 miitret sügäväq ja paiguldõ üle 25–kraadidsõ pervekaldõga mõtsa kasunuq lohoq, miä ommaq vanalõrahvalõ tulõtanuq miilde jalajälgi.<ref>Palo, T. 2016. Pagana tore maa. Eesti Loodus, 11, 52. Pruugit 24.04.2021. http://www.eestiloodus.ee/arhiiv/Eesti_Loodus11_2016.pdf</ref>

== Kaeq ka ==

* [[sälgmägi]]
* [[kunt]]
* [[säländü]]

== Lätteq ==
<references />
