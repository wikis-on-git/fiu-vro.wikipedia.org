[[Pilt:Non-Native-American-Nations-Territorial-Claims-over-NAFTA-countries-1750-2008.gif|300px|thumb|Põh'a-Ameeriga valitsõminõ 1750-2008]]
[[Pilt:Non-Native American Nations Control over South America 1700 and on.gif|thumb|300px|Lõunõ-Ameeriga valitsõminõ 1700-2008]]
[[Pilt:Political Evolution of Central America and the Caribbean 1700 and on.gif|thumb|300px|Kesk-Ameeriga valitsõminõ 1700-2008]]
Hariligult loetas, et '''Ameeriga kolonisiirmine õuruuplaisi puult''' naas' pääle 1492. a., kuigi inne tuud oll' olnuq vähämbält üts [[Ameeriga]] kolonisiirmise katsõq. Edimädseq teedäqolõvaq [[Õuruupa|õuruuplasõq]], kiä jousõvaq Ameerikahe olliq 11. aastagasaal põh'amaiõ [[viikingiq]], kiä asotivaq [[Gröönimaa]]lõ mito [[koloonia]]t ja üte lühkest aigu kestnü külä L'Anse aux Meadows kandin, miä täämbädsel aol om [[Newfoundland]]in. Viikingiq kutsiq tuud maad Vinlandis. Gröönimaa kolooniaq peiväq vasta mitmit aastagasato, mink kestel viikingiq peiq sõto põlitsidõ elänikke [[inukiq|inukkõga]]. 15. aastagasaa lõpos olliq nuuq kolooniaq häädünüq.

Aastagal 1492 joud' Ameerikahe [[Hispaania]] ekspedits'uun iinotsan [[Columbusõ Christopher]]iga. Pääle tuud sai Ameeriga uurminõ ja kolonisiirmine kõva huu sisse. Edimält minti [[Kariibi meri|Kariibi mere]] piirkunda (muuhulgan [[Hispaniola]], [[Puerto Rico]] ja ja [[Kuuba]] saari pääle) ja 16. aastagasaa alostusõn jouti [[Põh'a-Ameeriga|Põh'a-]] ja [[Lõunõ-Ameeriga]] maisõmaa pääle. 1497. a. joud' Põh'a-Ameerikahe [[Caboti John]]. Ao kestel naksiq kõkkõ õdagupuulkerrä dominiirmä Õuruupa rahvaq, miä vei Ameeriga põlitsidõ rahvidõ alahiitmiseni nink suuri muudatuisini maastikun, [[elläi|eläjide]] ja [[kasv]]õ elon. Õnnõ 19. aastagasaal läts' Õuruupast Ameerikahe elämä 50 miljonit inemist.

[[Katõgooria:Aolugu]]
