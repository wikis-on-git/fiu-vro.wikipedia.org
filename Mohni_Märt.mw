'''Mohni Märt''' (Märt Mohn, kerigukirän ka Mond; sündünüq [[9. vahtsõaastakuu päiv|9. vahtsõaastakuu pääväl]] [[1811]] [[Laiusõ kihlkund|Laiusõ kihlkunnan]] [[Palupere külä|Palupere]] külän Laulumärdil; koolnuq [[6. märtekuu päiv|6. märtekuu pääväl]] [[1872]]) oll' tiinri [[Võro|Võrol]] [[Krümmeri Heinrichi eräkuul|Krümmeri koolin]], laulu "Kui ma alles noor veel olin" autoŕ, tekk' tüüd [[Kreutzwaldi Friedrich Reinhold|Kreutzwaldi]] hääs.

Mohni Märt sündü Laiusõ kihlkunnan, Palupere külän Laulumärdil. Timä esä oll' Erigo Jüri ja imä Mohni Mari. 

Aastil [[1831]]–[[1845]] oll' tä koolitiinjä [[Krümmeri Heinrichi eräkuul|Krümmeri asutusõn]], ildampa oll' Võrol hiussõlõikaja.

Pikembält om Mohni Märdist kirotanuq Eiseni Matthias Johann, kiä seletäs, et laulu "Kui mina alles noor veel olin" om peet rahvalaulus, midä mitmit kõrdi üles kirotõt. Suurõmb tuntus ollõv tulnuq "Eesti postimehe kallendrist 1877, kohe om ala kirotõr "Rahva suust üles pannud R. Kallas", noodi man kirotus: "Eesti rahvaviis, K.A. Hermann". <ref>[https://www.digar.ee/arhiiv/et/perioodika/26838 M.J. Eisen 1917. Kui mina alles noor veel olin.] Tallinn: kuukiri Eesti Kirjandus, kd 2, lk 72-78</ref> Nisama kirotas Eisen, et Kreutzwald om uma käega kirotanuq vihiku "Estnische lieder, gedichte von Märt Mohn", kon om kokko 12 luulõtust.

== Eräelo ==
Pääle Krümmeri koolist ärqtulõkit lätś Mohni Märt [[16. süküskuu päiv|16. süküskuu pääväl]] [[1845]] paari mödre Badeniku Jaani tütre Karolinega ni nä ostsõ maja. Karoline kuuli ärq, latsi es olõq.

[[1862]]. aastagal lätś Mohni Märt paari Johansoni Juliega. Näil oll' poig Voldemar ja tütär Emma Elisabet. Maja müüdi ärq ja ostõti vähämb maja Võrolõ. Perijäq elliq sääl majan viil [[1917]]. aastagal.

Tütär läts mehele [[Valga|Valka]], mehe nimi oll' Valdmann.

== Kirändüs ==
[https://www.digar.ee/arhiiv/et/perioodika/26838 M. J. Eisen. Kui mina alles noor veel olin. Tallinn: kuukiri Eesti Kirjandus, 1917]

== Lätteq ==
[[Katõgooria:Krümmeri kuul]]
