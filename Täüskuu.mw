[[Pilt:Full Moon Luc Viatour.jpg|pisi|259x259px|Täüskuu]]
'''Täüskuu''' om aig, ku [[Maa]] päält paistus terveq [[Kuu]]<nowiki/>tsõõr – terveq Kuu om täüs valgust, miä tulõ [[Päiv|Päävä]] päält.

Tävvekuu aol ommaq Päiv ja Kuu kumbkiq umal puul Maad. Kuq Maa juhtus täpsele Kuu ja Päävä vaihõlõ, siis kuud vaŕotadas.

Supõrkuus peetäs saiso, ku täüskuu faasin Kuu om Maalõ kõgõ lähämbän võimaligun punktin vai perigeen.

Tävvekuu aol om viinõsõng. 

== Uskmisõq ==
Mitmõsugumadsõq uskmisõq ütleseq, et tävvekuu aol muutus osa inemiisi tõistsugutsõs. Inemiisi, kiä unõn kõnd'vaq, peetäs [[Kuutõbi|kuutõbitsõs]]. 

Usotas kah, et [[Susi|soeq]] undasõ tävvekuu poolõ, aq seoniaoniq ei olõq taad tiidüslidselt tõõstat.

== Vana ao tarkusõq ==
[[Pilt:Võromaa täüskuu.jpg|pisi|395x395px|Täüskuu aol või vällän küländ valgõ ollaq.]]
''Ku mihklipäävä täüskuu om, piät talvõs eläjile täüstoit olõma'' ([[Vahtsõliina kihlkund|Vahtsõliina]] khk < E 45405 (5) <  G. Sander (1905))<ref>http://www.folklore.ee/~aado/maailm/taiskuu.htm#pihlakapuu</ref>

''Papa kül'v hernid tävve kuuga.'' ([[Rõugõ kihlkund|Rõugõ]] khk, RKM II 63,538 (3) Rõu)<ref />

''Täüskuu ajal on paarpäeva kalg aig.'' (Rõugõ khk, ERA II 143,370 (10) Rõu)<ref>http://www.folklore.ee/~aado/maailm/kova.htm</ref>
[[Katõgooria:Kuu]]
