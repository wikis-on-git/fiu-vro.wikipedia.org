{{Country Infobox|
Nimi=Magyar Köztársaság|
Genitiiv=Ungari|
Lipp=Image:Flag of Hungary.svg|
Vapp'=Pilt:Coat of Arms of Hungary.svg|
Tunnuslausõq=olõ-i|
Kaart=Image:LocationHungary.png|
Riigikiil'=[[ungari kiil]]|
Pääliin=[[Budapest]]|
Riigitüübi pää=President'|
Riigipää=[[Pál Schmitt]]|
Pääministri=[[Viktor Orbán]]|
Suurus=93 030|
Suurusõ perrä=108|
Vett=0,74%|
Rahva hulk= 9 979 000 (2011)|
Rahva hulga perrä=83|
Tihehüs=107|
Hindäperi-1=|
Hindäperi-2=[[16. märtekuu päiv|16. märtekuu]] [[1918]]|
Raha=[[Forint]] (HUF)|
Aig=[[Hummogu-Õuruupa aig]] (UTC+1)|
Suvõaig=[[Hummogu-Õuruupa suvõaig]] (UTC+2)|
Riigihümn'=[[Isten, áldd meg a magyart]]|
Internetitunnus=[[.hu]]|
Telefonikuud'=36|
}}

'''Ungari Vabariik''' ([[ungari kiil|ungari keelen]] ''Magyar Köztársaság'') om Kesk-[[Õuruupa]] riik. Timäst põh'a puul om [[Slovakkia]], hummogu puul [[Ukraina]] ja [[Romaania]], lõunõ puul [[Serbiä]] ja [[Horvaatia]], lõunõdagu puul [[Sloveeniä]] ja õdagu puul [[Austria]]. Ungari [[pääliin]] ja kõgõ suurõmb liin om [[Budapest]]. Ungari om [[Õuruupa Liit|Õuruupa Liido]], [[NATO]], [[OECD]] ja [[Visegrádi Rühm]]ä liigõq nink Schengeni-maa. Riigikiil om [[ungari kiil]], miä kuulus soomõ-ugri kiili hulka ja miä om kõgõ inämb kõnõld mitte-indoõuruupa kiil Õuruupan. 

Peräst Keldi (pääle 450 i.m.a.) ja [[Vana-Rooma|Rooma]] (9 i.m.a. – u. 430 m.a.p.) aigo pand' Ungari riigile alossõ 9. aastagasaa lõpon valitsõja [[Árpád]], kink pujapujapujapoig [[kuning István I|István]] krooniti [[Paast (Rooma)|Rooma paasti]] puult saadõt krooniga aastadagal 1000. Ungari Kuningriik kest' 946 aastakka ja tedä peeti mitmõl aol õdagomaa ütes kultuurikeskusõs. Pääle umbõs 150 aastaga pikkust (1541–1699) [[Osmannõ riik|türkläisi]] valitsust osan Ungarin integreeriti Ungari Habsburgõ monarkiaga ja timäst sai Austria-Ungari katsikmonarkia (1867–1918) üts puul.  

Ku [[Edimäne ilmasõda|Edimädse ilmasõani]] oll' Ungari suurriik, sõs pääle sõta kaot' tä [[Trianoni lepüng]]i perrä 70% umast territooriumist ja kolmandik ungarlaisist jäi välläpoolõ riigi piire. Tuud lepüngit pidäväq pall'oq ungarlasõq ülekohtudsõs. Peräst kuningriiki tull' [[Fašism|fašistlik režiim]] ja pääle tuud kommunismi-aig (1947–1989). Tuu ao sisse jäi 1956. aastaga revoluts'uun. Alatõn 1989. aastagast om Ungari parlamentaarnõ vabariik.  

Ungari om maailma 30 populaarsõmba [[turism|roidõlustsihtmärgi]] hulgan meelütäden aastagan ligi 8-9 mill'onat roitõlõjat. Ungarin om maailma kõgõ suurõmb lämmä viiga kuupõ süstem ja suurusõ poolõst tõnõ lämmä viiga järv ([[Hévíz]]). Sääl om Kesk-Õuruupa kõgõ suurõmb järv [[Balaton]] ja Õuruupa kõgõ suurõmb luuduslinõ hainasmaa Hortobágy pusta.

== Aolugu ==
===Inne aastakka 895===
[[Vana-Rooma]] vallut' [[Doonau]]st õdagu poolõ jääväq maaq ärq aastagidõ 35 ja 9 i.m.a. vaihõl. 9. aastagast i.m.a. 4. aastagasaa lõponi kuuluvaq nuuq maaq Rooma riigi ala ku Pannoonia nimeline provints. Sõs tulliq [[hunniq]], kiä ehitiq üles võimsa riigi. Pääle hunnõ tulliq germaalasõq (ostrogoodiq, langobardiq ja gepidiq) ja avaariq. 9. aastagasaa lõpon elliq Ungari alal slaavi rahvaq ja avaariq. Tuu maa kuulu Hummogu-Frangi riigi, edimädse Bulgaaria riigi ja Suur-Määrimaa ala. 

Árpádi juhit madjariq (ungarlasõq) naksiq tahtõ tulõma alatõn 895. aastagast. Arvatas, et nääq olliq tulnuq Volga jõõ ja Uurali mäki vaihõlõ jäävält mõtsatsõlt alalt. 

===Keskaignõ Ungari 895–1526===
[[Pilt:Kalandozasok.jpg|300px|thumb|left|Ungarlaisi rüüsteretkeq 10. aastagasaal]]
895. aastagal luudi Ungarin vürstiriik (''Magyar Nagyfejedelemség'') ku ungari hõimõ liit. Tuu riik tull' häste toimõ ja oll' sõalidsõlt nii tukõv, et sai tetäq rüüsteretki Konstatinoopolist Hispaaniani. 955. a. Lechi tapõlusõn saiq ungarlasõq lüvväq ja pääle tuud nääq umalt alalt inämb pall'o vällä es tüküq, vähämbält õdagu poolõ mitte. 

==== Árpádi suku kuningaq ====
Aastagast 972 naas' vürst (''fejedelem'') Géza (Árpádi pujapujapoig) Ungarit [[ristiusk|ristiuso]] poolõ käändmä. Ku Géza ärq kuuli, tahiq võimo hindäle saiaq nii timä krõstlasõst poig István ku paganast veli Koppány. Veszprémi lähkon peet tapõlusõn lõiq Istváni väeq Koppány ummi ja nii sai Istvánist suurvürst. Aastagal 1000 saat' Rooma paast Sylvester II tälle uhkõ krooni (tuud hoiõtas prõlla Ungari parlamendihuunõn) ja lask' tä ammõtligult kuulutaq Ungari kuningas. Istváni valitsõmisaol sai Ungarist katoliiklik apostlik kuningriik.  
[[Pilt:Istvan-ChroniconPictum.jpg|200px|thumb|Kuning István I]]

Aastas 1006 oll' kuning István võimo tävveligult hindä kätte saanuq ja tä naas' ello viimä muudatuisi, et muuta Ungari feodaalriigis niguq õdagumaaq olliq. Ammõtligus as'aajamiskeeles sai [[ladina kiil]] ja tuu jäi nii 1844. aastagani. Kuning László I lajend' riigi piire Transilvaanian ja vallut' 1091 Horvaatia.

Kõgõ suurõmba võimoga ja kõgõ rikkamb Árpádi suku kuning oll' Béla III, kiä tiine aastaga joosul varandusõ, mink väärtüs oll' sama ku 23 tonnil puhtal [[hõpõ]]l. Tuu oll' suurõmb ku prantsusõ kuninga sissetulõk (miä oll' 17 tonni kandin) ja kats' kõrda suurõmb ku inglüse kuninga sissetulõk.

[[Pilt:Crown, Sword and Globus Cruciger of Hungary2.jpg|200px|thumb|left|Ungari kuningidõ kruun]]
Kuning András II and' vällä ''Diploma Andreanumi'' (Transilvaania S'akslaisi Kuldsõ Harta), miä and' Transilvaania s'akslaisilõ privileegiq ja midä peetäs maailma edimädses autonoomia-säädüses. Tä juhtõ viiendät ristisõta Pühäle Maalõ 1217 pandõn vällä ristisõto aoluu kõgõ suurõmba kuningligu armee. Timä 1222. a. vällä annõt Kuldbulla oll' Maisõmaa-Õuruupa edimäne põhisäädüs. Vähämbäq aadlimeheq naksiq tälle saatma kaibõkirjo, miä vei parlamendi (''parlamentum publicum'') luumisõni.

Aastagil 1241–1242 rüüstässiq kuningriiki mongoliq-tatarlasõq. Toona elli Ungarin 2 mill'onat inemist ja noist kooni puul sai hukka kas vallutajidõ käe vai tõpi läbi. Kuning Béla IV lask' polovetsiq ja jaasiq (osseedi suku rahvas), kiä pagõsiq mongollõ, umalõ rahvast tühäs jäänüle maalõ. Aastagidõ joosul ommaq nääq ungarlaisi hulka tävvelidselt ärq sulandunuq.

Sõski es suudaq mongoliq ärq võtta kõvõmbit kivist kantsõ. Tuuperäst käsk' kuning Béla IV ehitäq sato kivist kantsõ ja kantsikõisi tuus juhus, ku mongoliq piässiq tagasi tulõma. Nääq tulliki Ungarihe tagasi 1286. a., teno vahtsilõ kivikandsõlõ ja vahtsõlõ taktikalõ (inämb rassin relvin rüütlit) nääq piätediq. Mongoli väeq lei Pesti lähkon tagasi kuning László IV vägi.

==== Valit kuningidõ aig ====
[[Pilt:Louis role.jpg|250px|thumb|Ungari kontrolli all olnuq maaq Lajos I aol]]
Árpádi suku kuningide valitsõmisõ lõpon aastagal 1301 jäi kuningavõim nõrgõmbas. Pääle laastavat interregnumi aigo (1301–1308) sai võimolõ edimäne Anjou suust kuning Charles I (Károly I). Timä esäpoolinõ vanaimä oll' kuning  István V tütär. Tä lõi tagasi oligarhõst rivaaliq, kedä kutsuti "väiksis kuningis". Tõnõ Anjou suust Ungari kuning Lajos I (1342–1382) käve mitmõl edokal sõakäügil Leedust Lõunõ-Itaaliani (Napoli Kuningriigini) ja oll' ka Poola kuning aastagast 1370. Ku kuning Lajos ilma poiga saamalda ärq kuuli, tulliq jälq segätseq aoq, miä lõppiq sõs, ku troonilõ sai Zsigmond (1387–1437), kinkast 1433 sai ka [[Pühä Rooma riik|Pühä Rooma riigi]] keisri. Zsigmond oll' kah (eski mitond muudu) Árpádi kuningasuu perrätulõja.

[[Piibli]] sai ungari kiilde tõlgitus aastagas 1439. 1437 oll' poolõaastaganõ feodaalõ ja kerko vastanõ talorahvasõda Transilvaanian. Tuud kutsuti juhi perrä Budai Nagy Antali mässos ja tuu oll' kõvva mõotõt hussiitliidsist ideedest.

[[Pilt:HunyadCastle.jpg|200px|thumb|left|Hunyadi Jánosilõ kuulunu loss Transilvaanian]]
Väikost Transilvaania aadliperrest perit  Hunyadi Jánosist sai teno tollõ, et tä oll' võimõkas palgasõaväeläsest päälik, riigi üts tähtsämp miis. Tä valiti [[regent|regendis]]. Tä oll' võidokas ristisõdija [[Osmannõ riik|Ottomani türkläisi]] vasta. Üts timä suurõmbit võitõ oll' [[Belgrad]]i piiraminõ aastagal 1456.

Ungari perämäne keskaignõ tukõv kuning oll' renessansiaignõ kuning Hunyadi Mátyás (1458–1490), Hunyadi Jánosi poig. Timä valimisõga sai edimäst kõrda troonilõ aadlimiis, kinkal es olõq kuningaverd.  Tä oll' edokas sõapäälik ja valgustõt kunstõ ja tiidüse sõbõr. Timä raamadukogo (''Bibliotheca Corviniana'') oll' 15. aastagasaa Õuruupan kõgõ suurõmb aoluukroonikidõ, filosoofiliidsi ja tiidüstöie kogo. Suurusõ poolõst oll' tuust iin õnnõ Vatikani raamadukogo. Raamadukogo om [[UNESCO]] maailmaperändi nimekirän. Lihtsäq inemiseq peiväq tedä õigladsõs valitsõjas, tuuperäst et tä kaits' noid rikkide ülekohto iist. Timä valitsõmisaol, aastagal 1479, lei ungari sõavägi purus Türgü ja Valahhia väeq Kenyérmező tapõlusõn. Välämaal saiq Ungarilt lüvväq Poola ja S'aksamaa kuningliguq sõaväeq Wrocławin. Mátyási palgasõavägi, midä kutsuti Ungari Mustas Armees, oll' tuu ao kotsilõ väega suur armee ja vallut' Austria ja Böömimaa mõnõq osaq.

==== Ungari nõrgõnõminõ ====
Kuning  Mátyás kuuli nii, et täl es olõq säädüsliidsi poigõ. Vahtsõs kuningas sai ungari aristokraatõ toel poolakas Vladislaus II (ungariperätse nimega Ulászló) kiä valits' 1490–1516. Arvada, et aristokraadiq tahiq tedä tuuperäst, et Vladislausõl oll' veidüq mõjjo aristokraatõ üle. Ungari tähtsüs võrrõldõn tõisi riikega kahasi, poliitilinõ stabiilsus kattõ ja ütiskunna arõng jäi pidämä. Aastal 1514, ku Vladislaus II oll' joba vana ja nõrk oll' Ungarin suur talorahva mäss, midä juhtõ [[Dózsa György]]. Tuu suruti aadlimiihi puult, kedä juhtõ Szapolyai János, julmalt maaha. Sääntsen segädüsen oll' türkläisil lihtsämp Ungarilõ kallalõ tullaq.  Aastagal 1521 langõsi türkläisi kätte Nándorfehérvár ([[Belgrad]]i ungariperäne nimi), Ungari kõgõ tugõvamb kants lõunõn. Protõstantismi tulõk lei suhtit riigi sisen viilgi inämp segi.

=== Türkläisi vallutusõq 1526–1699 ===
Pääle puulttõist aastagasata sõto Ungari ja tõisi riikega saiq türkläseq 1526. a. otsustava võido Mohácsi tapõlusõn, kon kuning [[Lajos II]] sai pagõdõn hukka. Keset poliitilist kaost valõq Ungari aadlimeheq kõrraga kats kuningat: Szapolyai Jánosi ja Ferdinand I Habsburgõ kuningasuust.

Ku türkläseq vallutiq 1541 Buda, sõs sai Ungari jaetus kolmõs tüküs ja nii jäi tuu 17. aastagasaa lõponi. Põh'aõdagujago, midä kutsuti 
Ungari Kuningriigis panti kokko Habsburgõ valduisiga, kiä valitsiq ku Ungari kuningaq. Hummogupoolitsõst jaost puulhindäperi riik, midä kutsuti Transilvaania vürstiriigis ja miä oll' kuigivõrd sõltuv türkläisist (ildampa Habsburgõst). Ungari keskosa (muuhulgan Buda) oll' türkläisi võimo all ja tuud kutsuti Buda Pašalikus.

Aastagal 1686 vallut' [[Pühä Liiga]] vägi, kon oll' üle 74 000 mehe mitmõst rahvast, Buda türkläisi käest tagasi. Aastagas 1718 vabastõdiq Ungari tävvelidselt türkläisi valitsusõ alt. Perämäne sõaretk Ungarihe tetti 1717 Osmannõ riigi vasallõ krimmitatarlaisi puult. [[Vastareformats'uun|Vastareformats'ooni]] käügin 17. aastagasaal muudõti suurõmb jago kuningriigist jälq tagasi katoliikligus. 

Pikä sõapidämise käügin muutu Ungari rahvastik peris kõvva. Suur osa maast rüüstediq ärq, rahvast sai pall'o hukka ja mitmõq vähämbäq elopaigaq jäiväq tühäs. Austria Habsburgõ valitsus asust' suuri rühmi serbläisi ja tõisi slaavlaisi maiõ pääle lõunõn, kon ungarlaisi oll' hõrrõs jäänüq, ja s'akslaisi mitmõlõ poolõ. Samal aol ungarlaisil es olõq lubat tagasi tullaq elämä sinnäq, kost nääq vällä olliq aetuq.

=== 18. aastagasaast Edimädse ilmasõani ===
Aastagil 1703-1711 oll' suur Ungarin suur mäss Habsburgõ võimo vasta. Ungarlaisi juhtõ [[Rákóczi Ferenc II]], kiä pääle Habsburgõ kukutamist 1707 Ónodi Riigipääväl võtt' sõaaos võimo ku Ungari vürst, a kiä võta-s Ungari kruuni ja kuningatiitlit. Sõda Habsburgõ impeeriumiga kest' 8-aastakka.  Ungarlaisi (nn. kurutsidõ) sõavägi kaot' perämädse suurõ tapõlusõ Trencsénin 1708 aastagal.

==== Reformõ aig ====
[[Napoleoni sõaq|Napoleoni sõto]] aol ja pääle tuud es kutsuta Ungari riigipäivä (''Országgyűlés'') aastakümnide joosul kokko. 1820-ndil oll' keisri sunnit riigipäävä kokko kutsma ja tuuga naas' pääle reformõ aig (1825–1848, ungari keelen: ''reformkor'').

Széchenyi István, üts Ungari kõgõ välläpaistvamb riigimiis, sai arvo, et maad om hädäste vaja modõrnisiiri ja tä suut' tuu ka tõisilõ selges tetäq. Ungari parlament tull' jälq kokko 1825. a., et arotaq rahaküsümüisi. Tekkü liberaalnõ partei, miä naas' kaitsma talorahva huvvõ. Kossuthi Lajosist – tuu ao kuulsast aokiränigust – sai parlamendin tähtsä poliitilinõ juht. Kuigi Habsburgiq takistiq säädüisi vastavõtmist, miä pututiq inemise-, kodanigu- ja poliitiliidsi õiguisi, läts elo Ungarin kõvva edesi. Võimoq panniq mitmõq reformaatriq  (Kossuthi Lajosi, Táncsicsi Mihály) vangi.

==== Revoluts'uun ja vabahussõda ====
15. mahlakuu pääväl 1848 olliq Pestin ja Budan suurõq meeleavaldusõq. Tollõl tulliq reformistiq vällä 12 nõudmisõga. Näide juhis olliq   president Kossuthi Lajos ja edimädses pääministres saanuq [[Batthyány Lajos]]. Habsburgiq kukutõdiq troonilt. 

Habsburgist valitsõja ja timä abimeheq suudiq horvaadi, serbiä ja romaania talorahva Ungari valitsusõ vasta üles ässitäq, samal aol ku ungarlaisi toet' inämbüs slovakkõ, s'akslaisi, russiinõ ja juutõ nink pall'o poola, austria ja itaalia vabatahtlikkõ. 1849. a. hainakuun kuulut' Ungari parlament maailma kõgõ edimädseq säädüseq rahvuisi ja veidembüisi õiguisi kotsilõ. Mitmõst rahvusõst inemiseq jovviq Ungari sõaväen väega korgidõ kotussidõ pääle.

Edimält Ungari sõavägi (''Honvédség'') võit' Austria väke. Et ungarlaisilõ vasta saiaq kuts' Austria keisri [[Franz Joseph I]] appi "Õuruupa sandarmi" Vinne keisri [[Nikolai I]], kink väeq tulliki Ungarihe. Noilõ Görgey Artúri juhit Ungari väeq vasta es saaq ja nii pidiq nääq 1849. a. põimukuun alla andma. Austria sõaväe juhist von Haynau Julius Jacobist sai mõnõs kuus Ungari valitsõja ja timä käsol hukati 1849. a. rehekuun Aradi liinan nn. 13 Aradi märtrit (nuuq olliq Ungari sõaväe juhiq) ja pääministre Batthyány. Kossuthi Lajos pagõsi välämaalõ.

==== Austria-Ungari 1867–1918 ====

==== Edimäne ilmasõda 1914–1918 ====

=== Katõ ilmasõa vaihõl ===

=== Tõnõ ilmasõda ===

=== Kommunismi-aig 1947–1989 ===

=== Pääle 1989. aastakka ===

== Poliitiga ==
== Luudus ==

== Valitsõmisjaotus ==
[[Pilt:Map of counties of Hungary 2004.png|thumb|300px|Ungari maakunnaq]]
[[Pilt:Parliament-Hungary.jpg|thumb|300px|[[Budapest]]]]
Ungari om jaotõt [[pääliin]]as ([[Budapest]]), 19 [[maakund|maakunnas]] (''megye'') ja 24 maakunna õiguisiga liinas (''megyei jogú város'').

{|
! Maakunna õiguisiga liinaq
! Maakunnaq
|-----
| 
* [[Békéscsaba]]
* [[Debrecen]]
* [[Dunaújváros]]
* [[Eger]]
* [[Érd]]
* [[Győr]]
* [[Hódmezővásárhely]]
* [[Kaposvár]]
* [[Kecskemét]]
* [[Miskolc]]
* [[Nagykanizsa]]
* [[Nyíregyháza]]
* [[Pécs]]
* [[Salgótarján]]
* [[Sopron]]
* [[Szeged]]
* [[Székesfehérvár]]
* [[Szekszárd]]
* [[Szolnok]]
* [[Szombathely]]
* [[Zalaegerszeg]]
* [[Tatabánya]]
* [[Veszprém]]
| valign="top" | 
* [[Bács-Kiskuni maakund]]
* [[Baranya maakund]]
* [[Békési maakund]]
* [[Borsod-Abaúj-Zempléni maakund]]
* [[Csongrádi maakund]]
* [[Fejéri maakund]]
* [[Győr-Moson-Soproni maakund]]
* [[Hajdú-Bihari maakund]]
* [[Hevesi maakund]]
* [[Jász-Nagykun-Szolnoki maakund]]
* [[Komárom-Esztergomi maakund]]
* [[Nógrádi maakund]]
* [[Pesti maakund]]
* [[Somogyi maakund]]
* [[Szabolcs-Szatmár-Beregi maakund]]
* [[Zala maakund]]
* [[Tolna maakund]]
* [[Vasi maakund]]
* [[Veszprémi maakund]]
|}

== Majandus ==
== Kultuur ==
== Välislingiq ==

{{commons|Hungary}}

{{Õuruupa Liit riigiq}}

{{ÕuruupaMaaq}}

[[Katõgooria:Õuruupa riigiq]]
[[Katõgooria:Ungari]]

[[ace:Hongaria]]
[[af:Hongarye]]
[[als:Ungarn]]
[[am:ሀንጋሪ]]
[[ang:Ungerland]]
[[ab:Мадиартәыла]]
[[ar:المجر]]
[[an:Hongría]]
[[arc:ܡܓܪ]]
[[roa-rup:Ungaria]]
[[frp:Hongrie]]
[[ast:Hungria]]
[[gn:Hungyria]]
[[az:Macarıstan]]
[[id:Hongaria]]
[[ms:Hungary]]
[[bn:হাঙ্গেরি]]
[[zh-min-nan:Magyar-kok]]
[[jv:Hongaria]]
[[su:Hungaria]]
[[be:Венгрыя]]
[[be-x-old:Вугоршчына]]
[[bcl:Hungriya]]
[[bi:Hungary]]
[[bar:Ungarn]]
[[bo:ཧུང་གྷ་རི།]]
[[bs:Mađarska]]
[[br:Hungaria]]
[[bg:Унгария]]
[[ca:Hongria]]
[[ceb:Hungary]]
[[cv:Венгри]]
[[cs:Maďarsko]]
[[co:Ungheria]]
[[cy:Hwngari]]
[[da:Ungarn]]
[[pdc:Ungarn]]
[[de:Ungarn]]
[[dv:ހަންގޭރީ]]
[[nv:Hángewii]]
[[dsb:Hungorska]]
[[na:Ungari]]
[[et:Ungari]]
[[el:Ουγγαρία]]
[[eml:Ungherî]]
[[en:Hungary]]
[[myv:Мадьяронь Мастор]]
[[es:Hungría]]
[[eo:Hungario]]
[[ext:Ungria]]
[[eu:Hungaria]]
[[ee:Hungary]]
[[fa:مجارستان]]
[[hif:Hungary]]
[[fo:Ungarn]]
[[fr:Hongrie]]
[[fy:Hongarije]]
[[fur:Ongjarie]]
[[ga:An Ungáir]]
[[gv:Yn Ungaar]]
[[sm:Hungary]]
[[gag:Vengriya]]
[[gd:An Ungair]]
[[gl:Hungría - Magyarország]]
[[gu:હંગેરી]]
[[hak:Hiûng-ngà-li]]
[[xal:Хунһармудин Орн]]
[[ko:헝가리]]
[[haw:Hunakalia]]
[[hy:Հունգարիա]]
[[hi:हंगरी]]
[[hsb:Madźarska]]
[[hr:Mađarska]]
[[io:Hungaria]]
[[ilo:Hungaria]]
[[bpy:হাঙ্গেরী]]
[[ia:Hungaria]]
[[ie:Hungaria]]
[[os:Венгри]]
[[is:Ungverjaland]]
[[it:Ungheria]]
[[he:הונגריה]]
[[kl:Ungarni]]
[[pam:Hungary]]
[[ka:უნგრეთი]]
[[csb:Madżarskô]]
[[kk:Мажарстан]]
[[kw:Hungari]]
[[rw:Hongiriya]]
[[ky:Венгрия]]
[[mrj:Венгри]]
[[sw:Hungaria]]
[[kv:Мадьяр Му]]
[[kg:Hongrie]]
[[ht:Ongri]]
[[ku:Macaristan]]
[[lad:Madjaristan]]
[[la:Hungaria]]
[[ltg:Vengreja]]
[[lv:Ungārija]]
[[lb:Ungarn]]
[[lt:Vengrija]]
[[lij:Ungaïa]]
[[li:Hongarieë]]
[[ln:Ungri]]
[[jbo:madjiar]]
[[lmo:Üngheria]]
[[hu:Magyarország]]
[[mk:Унгарија]]
[[ml:ഹംഗറി]]
[[krc:Маджар]]
[[mt:Ungerija]]
[[mi:Hanekeria]]
[[mr:हंगेरी]]
[[xmf:უნგრეთი]]
[[arz:المجر]]
[[koi:Мадьярму]]
[[mdf:Венгеронь мастор]]
[[mn:Унгар]]
[[my:ဟန်ဂေရီနိုင်ငံ]]
[[nah:Hungria]]
[[nl:Hongarije]]
[[nds-nl:Hongaarnlaand]]
[[ne:हंगेरी]]
[[ja:ハンガリー]]
[[nap:Ungaria]]
[[ce:Венгри]]
[[frr:Ungarn]]
[[pih:Hungrii]]
[[no:Ungarn]]
[[nn:Ungarn]]
[[nrm:Hongrie]]
[[nov:Hungaria]]
[[oc:Ongria]]
[[mhr:Венгрий]]
[[uz:Mojariston]]
[[pag:Hungary]]
[[pnb:ھنگری]]
[[pap:Hongaria]]
[[ps:هنګري]]
[[km:ប្រទេសហុងគ្រី]]
[[pms:Ungherìa]]
[[nds:Ungarn]]
[[pl:Węgry]]
[[pnt:Ουγγαρία]]
[[pt:Hungria]]
[[kbd:Венгрэ]]
[[kaa:Vengriya]]
[[crh:Macaristan]]
[[ro:Ungaria]]
[[rmy:Ungariya]]
[[rm:Ungaria]]
[[qu:Unriya]]
[[ru:Венгрия]]
[[rue:Мадярьско]]
[[sah:Венгрия]]
[[se:Uŋgár]]
[[sa:हंगरी]]
[[sco:Hungary]]
[[stq:Ungarn]]
[[sq:Hungaria]]
[[scn:Unghirìa]]
[[simple:Hungary]]
[[ss:IHangareyi]]
[[sk:Maďarsko]]
[[sl:Madžarska]]
[[cu:Ѫгри]]
[[szl:Madźary]]
[[so:Hungaria]]
[[ckb:مەجارستان]]
[[sr:Мађарска]]
[[sh:Mađarska]]
[[fi:Unkari]]
[[sv:Ungern]]
[[tl:Unggarya]]
[[ta:அங்கேரி]]
[[tt:Венгрия]]
[[te:హంగేరి]]
[[tet:Ungria]]
[[th:ประเทศฮังการี]]
[[vi:Hungary]]
[[tg:Маҷористон]]
[[tpi:Hangari]]
[[tr:Macaristan]]
[[tk:Wengriýa]]
[[udm:Венгрия]]
[[uk:Угорщина]]
[[ur:مجارستان]]
[[ug:ۋېنگرىيە]]
[[vec:Ongarìa]]
[[vo:Macarän]]
[[zh-classical:匈牙利]]
[[vls:Hongareye]]
[[war:Hungarya]]
[[wo:Ongiri]]
[[wuu:匈牙利]]
[[yi:אונגארן]]
[[yo:Húngárì]]
[[zh-yue:匈牙利]]
[[diq:Macarıstan]]
[[zea:Honharije]]
[[bat-smg:Vengrėjė]]
[[zh:匈牙利]]
