[[Pilt:Eesti Keskerakond Teillogo.svg|pisi|Eesti Keskeräkunna logo]]
'''Eesti Keskeräkund''' ([[Eesti kiil|eesti keelen]] ''Eesti Keskerakond'') om [[Eesti]] eräkund, miä luudi [[1991]]. aastagal.

Eräkunna populaarsus om 1990. aastidõ lõpust stabiilsõlt küländ korgõ püsünüq. Partei pikäaolidsõ liidri [[Savisaarõ Edgar|Savisaarõ Edgari]] vaiht [[2016]]. aastagal vällä [[Ratta Jüri]]. [[2019]]. aastaga [[Riigikogo]] valimiisil sai Keskeräkund 23,8% hellest ja 26 kotust parlamenti. 

Keskeräkunna ideoloogiat om peet [[Kuratsentrism|kuratsentristligus]], [[Populism|populistligus]] ja [[Sotsiaalliberalism|sotsiaalliberaalsõs]]. Partei tugõjaskunnan ommaq innekõkkõ vähämbä sissetulõgiga inemiseq ja [[Eesti vindläseq|vinne imäkeelega inemiseq]].

== Aolugu ==
Keskeräkund kasvi vällä Rahvarõnnast<ref>[[Tõnis Saarts|Saartsi Tõnis]]. Persistence and decline of political parties: the case of Estonia. ''East European Politics'', 2015, Vol. 31, No. 2. Lk 214</ref> ja luudi [[12. rehekuu päiv|12. rehekuu pääväl]] [[1991]], edimehes sai [[Savisaarõ Edgar]]. Kooniq [[17. mahlakuu päiv|17. mahlakuu pääväniq]] [[1993]] kand' eräkund nimme ''Eesti Rahva-Keskerakond''.<ref>[https://www.erakonnad.info/erakond/reg/k.html Eesti Keskeräkund (K)]. Erakonnad.info. (''eesti keelen'')</ref>

2016. aastagal sai eräkunna edimehes [[Ratta Jüri]]<ref>[https://www.erakonnad.info/erakond/reg/k.html Eesti Keskeräkund (K)]. Erakonnad.info. (''eesti keelen'')</ref> ni Keskeräkund tei vahtsõ valitsusõ [[Sotsiaaldemokraatlik Eräkund|Sotsiaaldemokraatligu Eräkunna]] ja [[IRL]]-ga ([[Ratta Jüri edimäne valitsus]])<ref>[https://www.err.ee/577872/fotod-ja-video-valitsus-andis-ametivande FOTOQ ja VIDEO: valitsus and' ammõdivandõ]. ERR, 23.11.2016. Pruugit 31.12.2021. (''eesti keelen'')</ref>.

2019. aastaga Riigikogo valimiisil sai Keskeräkund 23,1% hellest ja 26 kotust Riigikokko.<ref>[https://rk2019.valimised.ee/et/election-result/election-result.html 2019. aastaga rRiigikogo valimiisi tulõmusõq]. Pruugit 31.12.2021. (''eesti keelen'')</ref> Tetti vahtsõnõ valitsus [[EKRE]] ja [[Esämaa|Esämaaga]].<ref>[https://www.err.ee/934718/juri-ratase-valitsus-andis-ametivande Ratta Jüri valitsus and' ammõdivandõ]. ERR, 29.04.2019. Pruugit 31.12.2021. (''eesti keelen'')</ref>

2019. aastaga Õuruupa Parlamendi valimiisil sai Keskeräkund 14,4% hellest, miä and üte saadigukotusõ (Toomõ Yana)<ref>[https://ep2019.valimised.ee/et/election-result/index.html 2019. aastaga Õuruupa Parlamendi valimiisi tulõmusõq]. Pruugit 31.12.2021. (''eesti keelen'')</ref>.

== Lätteq ==
[[Katõgooria:Eesti eräkunnaq]]
