[[Pilt:Kanepi.JPG|pisi|250px|Uulits Kanepin]]'''Kanepi''' om alõvik parhillatsõn Põlva maakunnan Kanepi vallan, inneskisel Vanal-Võromaal Kanepi kihlkunnan. Kanepi om Tallinn-Tarto-Võro-Luhamaa maantii veeren ja jääs Otõpää korgõmaa veere pääle. Parhilla eläs 2019. aastaga saisuga Kanepin 577 inemist. Sääl om kats söögipuuti, aptiik, kohvik ni mõnõq tõõsõq väikuq kauplusõq. Sääl tüütäs ka Kanepi vallavalitsus, om latsiaid, keskkuul ja seldsimaja. 
== Aolugu ==
Kanepi om vana külä, mink manu tegüsi Piigandi mõis. Ildampa om Kanepi olnu ka Kanepi kerigumõisa maa pääl.
Kanepi kihlkund tegüsi, ku Rootsi kuningas  Karl XI käskmise pääle liideti 4. põimukuu pääväl 1675 Põlva, Otepää ja Urvastõ kihlkunna veerealaq ütes. Parhillasõ asula keskus tegüsi 19. aastagasaal Kanepi kerigu ümbre ni jääs vanast külakotussõst õdagupoolõ.<ref>Eesti Kohanimeraamat, lk 168</ref>
1802. aastagal sai Kanepist Võru praostkunna keskus ja sinnäq luudi Võroma keriguoppajide kuunkäümiskotus, raamadukogo ja keele uurmise tsõõr.<ref name="hirv">Hirvlaane, Milvi. Minu Kanepi.</ref> 20. aastagasaa algusõn saiõ Kanepist uma kandi päämäne kultuuriga tegelemise kotus ja säält omma peri palloq rahvusligu heränemisega köudet inemiseq ningu näütuses Hugo Treffner.
== Kanepi gümnaasium ==
[[Pilt:Kanepi Gümnaasium (2).JPG|pisi|250px|Kanepi Gümnaasium]] Koolioppus Kanepin nakas pääle 17. aastagasaal ni edimäne teedüs tuust köstrekoolist om aastast 1680. Sinnäq tetti ka 1811. aastagal tütärlatsi käsitüükuul.<ref>Kanepi Gümnaasiumi kodolehekülg (https://www.kanepig.edu.ee/public/info/Kanepi_G_Meie_Kooli_Lugu.pdf)</ref>
Johann Philipp von Roth lei 1804 Kanepihe edimädse kihlkunnakuuli, mis opas erisugudsid tiidmisi hulka sügävambalt ku inneskise körstekooliq. Von Rothi kuul oll näüdüs ka tõisi Liivimaa kihlkunnakuulõ rajamisõs.<ref name="hirv" /> Edimädse Eesti vabariiigi aigu sai kihlkunnakoolist korgõmb algkuul ja Nõukogode aol mittetävvelik keskuul, sis säidsmeklassiline kuul, katsõklassilinõ kuul ja kuvvõkümnendil keskkuul. Nimi vaihtõdi gümnaasiumis 1997 ja täämbädse pääväni om tüün 12 klassi.<ref>Kanepi Gümnaasiumi arengukava aastis 2014-2016 (https://www.riigiteataja.ee/aktilisa/4221/0201/3001/G%C3%BCmnaasiumi%20arengukava%20aastateks%202014-2016-kinnitatud.pdf)</ref> 
== Kerik ==
[[Pilt:Kanepi Jaani Kirik.JPG|pisi|250px|Kanepi kerik]]Esimäne puukerik ehitedi Kanepihe 17. aastagasaa II poolõl, tõnõ sai valmis 1737. aastagal ja sääl oll olõman eski orõl. Parhilla on Kanepi kerik maakivvest ja tuu tetti 1804–1808 Friedrich Siegeli projekti perrä. 1831 lei välk kerigu palama ja suurõmb osa iluväärtüsega ossi palli maahaq. Ülesehitet kerik om piä putmalda täämbadse pääväni püsünu 1877. aastagast. 1902 saadi vahtsõnõ orõl.<ref name="hirv" /> Kuiki Lõuna-Eesti kerigide man om tavalinõ kikas torni otsam, sis Kanepi kerigu tornin tuud olõ-õiq. 

== Kanepi aiand == 
Kanepi alevigu veeren tege uma tegemiisi kasvumaium ja maalappõ pääl Kanepi Aiand. Tuu om pereäri ja luudi 1993. aastagal. Kõgõpäält kasvatõdi õnnõ nelke ja kurke, a piä säeti tsiht kõigi istikide kasvatamisele ja müügile. Kanepi aiand tege kuuntüüd Maaülikooliga ja pruuv perrä egasugumaidsi erisugutside taimi kasvatamist, tuu om andnu näile tõisi siän edumaa. Kanepi aiandit või tähele panda mitmide liinu, sääl hulgan Tartu, hal'astusõ ja lillipindride luumise man.<ref>Juubel: Veerandsada aastat kvaliteetseid istikuid (https://www.aripaev.ee/juubel/2018/02/08/juubel-veerandsada-aastat-kvaliteetseid-istikuid)</ref>
== Viiteq ==
[[Katõgooria:Eesti alõviguq]]
