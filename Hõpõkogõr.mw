[[Pilt:Osteichthyes - Carassius auratus.jpg|pisi|Hõpõkogõr]]
'''Hõpõkogõr''' ehk '''harilik hõpõkogõr''' (''Carassius gibelio'') on karpkalaliisi seltsi kuuluv [[kala]].

== Kirjeldus ==
Hõpõkogõr kihäplaań olõnõs väega pallo keskkunnast, agaq inämbähe om tä madalama kihägaq ku kogõr. Hariligult külgidilt tukõvalt lamõhõnüq ja näe tuuperäst vällä peris siuhkõ. Nä ei olõ kogõrõle uma muudu „kühmäküst“ ja kihä pikkus-korgus vaihõkõrd jääs inämbähe 1/3 ja 1/2 vaihõlõ.

Värv tõsõndõllõs küländ pallo. Inämbähe hõpõhallin värmegaq kalli selläq või ollaq kooniq hallikasrohikadsõni. Hanna- ja sellähormussõq om muist hormussõqõst pallo tummõdõmõq.

Hõpõkogõr om hariligult 15–40 cm pikk ja kooniq 2 kg rassõ. Kihä om küleq päält lammõ. Hõpõkogõr om inämbüisi makõviikala, a teda löüd ka merest. Hõpõkogõr elä päämidselt Kavvõ-Hummogumaal, Hiinan, Jaapan, Korean a tedä om ka muialõ sisse tuud säälhulgan [[Õuruupa|Õuruupan]] ja [[Austraalia]]n. [[Eesti|Eestin]] om hõpõkogõr harilik kala.

Hõpõkokri löüd järvist ja jõkist, tä kannahtas häste elläq viin, kon om veidüq hapasnikku.

Hõpõkokri ummamuuudu olõminõ om et tä saa siginedä ilma esäse hõpõkokrigaq, tä või pruukiq muid karpkalaliisi seltsi kuuluvaid esäsi kallo, niimuudu seemändätü kalamunast arõnõ õnnõ imäne hõpõkokri niiüldäq klooniq, tuuperäst sais mõnikõrd hõpõkokri kogukond päämidselt imästest.

Hõpõkokri om Eestin võõrliik. Tä om Eestin sisse tuud 1948-1949 aasta, edimält Maardu ja Kahala järvi.

== Kaeq viil ==
*[[Kogõr]]

[[Katõgooria:Kalaq]]
