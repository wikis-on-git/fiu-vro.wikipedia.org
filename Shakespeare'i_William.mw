{{Elokäük
|pilt=Hw-shakespeare.jpg
<!--|pildiallkiri=Shakespeare'i William-->
|nimi=Shakespeare'i William
|umakeeline_nimi=William Shakespeare
|sünnüaig=ristit [[26. mahlakuu päiv]] [[1564]] (sünnüpäiv om tiidmäldä)
|sünnüpaik=[[Stratford-upon-Avon]], [[Inglüsmaa]]
|kuulmisaig=[[23. mahlakuu päiv]] [[1616]] 
|kuulmispaik=[[Stratford-upon-Avon]], [[Inglüsmaa]]
|rahvus=inglanõ
|ammõt=näütekiränik, luulõtaja, näütelejä
}}
'''Shakespeare'i William''' (William Shakespeare, 1564-1616) oll' [[Inglüsmaa|inglüse]] [[näütekiränik]] ja [[luulõtaja]], kedä peetäs kõgõ suurõmbas [[inglüse kiil|inglüse keelen]] kirotanus kiränigus ja maailma kõgõ parõmbas näütekiränigus. Timä töiest ommaq alalõ hoitunuq 38 [[näütemäng]]o, 154 [[sonett]]i, kats pikkä jutustajat poeemi ja viil mitmit tõisi poeeme. Timä näütemänge om ümbre pant kõikihe suurõmbihe elävihe kiilihe ja noid mängitäs inämb ku ütegi tõsõ näütekiränigu ummi. 

William sündü ja kasvi üles Stratfordin. 18-aastagadsõlt võtt' tä naasõs Hathaway Anne, kiä sünnüt' tälle kolm last: Susanna nink katsiguq Hamneti ja Judithi. 1585 ja 1592 vaihõl alost' tä [[London]]in umma edokat näütelejä ja kiränigukarjääri. Tä oll' ka näütemängokompanii Lord Chamberlaini Miheq üts umanik. 1613. a. paiku läts' tä tagasi Stratfordi, kon kuuli kolm aastakka ildampa. Williami eräelo kotsilõ om alalõ väega veidüq paprit ja tuuperäst om pall'o spekuleerit näütüses tuu üle, määne oll' timä [[usk]] nink kas tä iks esiq kirot' umaq tüüq. 

Inämbüse ummist tunnõtuisist töiest kirot' Shakespeare 1590. ja 1613. aastaga vaihõl. Timä varajadsõq näütemängoq olliq päämädselt [[komöödia]]q ja aoluulidsõq tüküq. Ildampa 1608. aastagani kirot' tä päämädselt [[tragöödia|tragöödijit]], muuhulgan "[[Hamlet]]i", "Kuning Leari" ja "Macbethi", midä peetäs inglüse keele ütsis kõgõ parõmbis näüdüssis. Perämädsen otsan kirot' tä tragikomöödijit ja tekk' kuuntüüd tõisi näütekiränikega. Pall'oq Shakespeare'i näütemängoq trükiti ärq joba timä eloaol. 1623. a. anniq kats timä kunagist kolleegi vällä timä kokkokor'at näütemängoq, kon olliq kõik Shakespeare'i näütemängoq pääle katõ. 

Shakespeare oll' lugupeet luulõtaja ja näütekiränik joba umal eloaol, a esieränis naati timä andi hindama 19. aastagasaast alatõn. Timä näütemängoq ommaq täämbädse pääväni populaarsõq ja noid mängitäs egal puul üle kõgõ ilma.

== Elokäük ==
=== Nuurus ===
Shakespeare'i Williami esä oll' Shakespeare'i John, edokas kindatekij ja oldermann, kiä oll' perit Snitterfieldist. Imä Ardeni Mary oll' rikka maaumanigu tütär. William sündü Stratfordin ja ristiti [[26. mahlakuu päiv|26. mahlakuu pääväl]] [[1564]]. Sünnüpäiv om tiidmäldä, a hariligult loetas tuus [[jüripäiv]]ä [[23. mahlakuu päiv]]ä. Võiollaq tuuperäst, et tä kuuli kah 23. mahlakuu pääväl (1616). William oll' kolmas lats' katsa hulgan nink kõgõ vanõmb elämä jäänüq poig. 

Kuigi tuu kotsilõ olõ-iq paprit alalõ hoitunuq arvas inämbüs elokäügiuurjit, et William käve Stratfordin Kuninga Vahtsõn Koolin (''King's New School''). Tuu oll' 1553. a. luud prii kuul, Williami kotost mõnisada miitret. Kuninganna [[Elizabeth I]] aigu oll' kehvembit ja parõmbit põhikuulõ (''Grammar school''), a ütine oppõkava oll' üle [[Inglüsmaa]] säädüsega paika pant nink kuul pidi andma põh'aligu koolitusõ [[ladina kiil|ladina keele]] [[grammatiga|grammatikan]] ja antiigin.

18-aastagadsõlt võtt' William naasõs 26-aastagadsõ Hathaway Anne. Abielotunnistus anti vällä 27. märtekuu pääväl 1582. Arvada, et [[saajaq]] tetti rutuga, tuu põh'us võisõ ollaq Anne rasõhus. Kuus kuud pääle saajit sündü näil tütär Susanna, kiä ristiti 26. lehekuu pääväl 1583. Katsiguq, poig Hamnet ja tütär Judith, sündüväq pia kats aastakka ildampa ja ristiti 2. radokuu pääväl 1585. Hamnet kuuli 11-aastagadsõlt ja matõti 11. põimukuu pääväl 1596. 

Pääle katsikidõ sündümist om veidüq jälgi Shakespeare'i tegemiisist inne ku om teedäq, et tä 1592 Londonin tiatrit tegi. Tuuperäst kutsvaq elokäügiuurjaq aastakki 1585-1592 Shakespeare'i kaotõt aastagis. Tuu ao kotsilõ om õnnõ ildampa üleskirotõt kuulujuttõ. Näütüses oll' arvat, et tä pagõsi Stratfordist Londonihe, et päsedäq ärq karistusõst [[hirv]]i salakütmise iist. Tõnõ jutt kõnõlõs, et tä ollõv alostanuq umma tiatrikarjääri tuuga, et kai Londoni tiatripatroonõ [[hopõn|hobõsidõ]] perrä. Kolmanda jutu perrä ollõv tä vaihõpääl pidänü kuulmeistri ammõdit. Kas tuu ka õigõ om, olõ-iq teedäq. 

=== London ja tiatrikarjäär ===
Täpsehe olõ-iq teedäq, kuna Shakespeare'i William kirotama naas', a egal juhul 1592 mängiti Londonin timä näütemängo. Tuus aos oll' tä joba niipall'o tunnõt, et tälle panti süüs, et tä taht hinnäst üte pulga pääle säädäq sääntside toonatsidõ ülikooliharidusõga kirämiihiga niguq Marlowe'i Christopher, Nashe'i Thomas ja Greene'i Robert. 1594. aastagast mängeq Shakespeare'i näütemänge õnnõ Lord Chamberlaini Miheq (''Lord Chamberlain's Men''). Tuu oll' näütemängokompanii, miä kuulu rühmäle näütelejile (noidõ hulgan Shakespeare esiq kah) ja miä sai pia Londoni juhtvas näütemängokompaniis. Pääle tuud ku kuninganna Elizabeth 1603. a. ärq kuuli and' vahtsõnõ kuning James I kompaniilõ kuninglidsõ patendi ja muut' tuu nime Kuninga Mehis (''King's Men''). 

1599 ehitiq kompanii liikmõq [[Thames]]i jõõ lõunõperve pääle uma tiatri ja panniq tuulõ nimes ''Globe'' (Maakerä). 1608 võtiq nääq üle Blackfriarsi tiatrimaja. Kompanii tekk' Shakespeare'ist rikka mihe. 1597 ost' tä Stratfrordi suurusõlt tõsõ maja New Place'i.

Mõnõq Shakespeare'i näütemängoq trükiti ärq 1594. aastagal. 1598. aastagas oll' tä joba hindäle niipall'o nimme tennüq, et timä nimi trükiti ärq joba nimilehti pääl. Shakespeare mänge näütemängen ka sõs, ku oll' joba kuulsa näütemängokirotaja. 1610. a. kirot' Daviese John [[Hereford]]ist, et "hää Will" mänge "kuningliidsi ossi". Viil om märgit, et tä mänge Hamleti esä vaimo, Adamit näütemängon ''"As You Like It"'' kuuri näütemängon ''"Henry V"''. Uma karjääri kestel jagi Shakespeare umma aigu Londoni ja Stratfordi vaihõl. 1596. aastagal, aastagal inne New Place'i ostmist Stratfordin uma perre jaos, elli Shakespeare Pühä Heleni kihlkunnan Thamesi jõõst põh'a puul. 1599. aastagas oll' tä kolinuq üle jõõ Southwarki (tuul aastagal ehit' timä kompanii sinnäq Globe'i tiatri). 1604. aastagas oll' tä jälq kolinuq jõõst põh'a poolõ ilosidõ majjoga piirkunda Pühä Paulusõ Katõdraalist põh'a puul. Sääl tä üüre tarri prantsusõ [[hugenott|hugenotilt]] Mountjoy Christopherilt, kiä oll' naisi parukidõ ja pääkattidõ valmistaja.

=== Illadsõq aastagaq ===

Peräst 1607. a. kirot' Shakespeare veidemb näütemänge nink pääle 1613. a. kiroda-s üttegi. Kolm perämäst näütemängo kirot' tä kuuntüün, arvada, et Fletcheri Johniga, kiä peräst tedä oll' Kuninga Miihi näütemängokirotaja. 

Mõni aastak inne ärqkuulmist pand' Shakespeare ammõdi maaha ja kolõ Stratfordi. Ka pääle tuud käve tä aigaolt Londonin. 1613. a. urbõkuun ost' tä sääl innestidse dominikaani kluustrõ värehtimaja.

Shakespeare'i William kuuli ärq 23. mahlakuu pääväl 1616. Timäst jäiq perrä naanõ ja kats tütärd. Susanna oll' 1607 lännüq mihele tohtrõlõ Halli Jonilõ nink Judith oll' kats kuud inne esä ärqkuulmist lännüq veinimeistrele Quiney Thomasõlõ. William matõti Pühä Kolmainu Kerkohe 2 päivä pääle ärqkuulmist. 1616. ja 1623. a. vaihõl panti sinnäq timä mälehtüses monument, kon tedä om kujotõt kirotaman.
{{commons|William Shakespeare}}

[[Katõgooria:Inglüsmaa inemiseq]]
[[Katõgooria:Inglüsmaa näütekiräniguq]]
[[Katõgooria:Inglüsmaa luulõtajaq]]

[[af:William Shakespeare]]
[[als:William Shakespeare]]
[[ang:Willelm Scacaspere]]
[[ar:ويليام شكسبير]]
[[an:William Shakespeare]]
[[ast:William Shakespeare]]
[[az:Uilyam Şekspir]]
[[id:William Shakespeare]]
[[ms:William Shakespeare]]
[[bn:উইলিয়াম শেকসপিয়র]]
[[zh-min-nan:William Shakespeare]]
[[jv:William Shakespeare]]
[[ba:Уильям Шекспир]]
[[be:Уільям Шэкспір]]
[[be-x-old:Ўільям Шэксьпір]]
[[bcl:William Shakespeare]]
[[bo:ཞེ་ཁུ་སི་པེར​།]]
[[bs:William Shakespeare]]
[[br:William Shakespeare]]
[[bg:Уилям Шекспир]]
[[ca:William Shakespeare]]
[[cs:William Shakespeare]]
[[cy:William Shakespeare]]
[[da:William Shakespeare]]
[[de:William Shakespeare]]
[[et:William Shakespeare]]
[[el:Ουίλλιαμ Σαίξπηρ]]
[[en:William Shakespeare]]
[[es:William Shakespeare]]
[[eo:William Shakespeare]]
[[ext:William Shakespeare]]
[[eu:William Shakespeare]]
[[fa:ویلیام شکسپیر]]
[[hif:William Shakespeare]]
[[fo:William Shakespeare]]
[[fr:William Shakespeare]]
[[fy:William Shakespeare]]
[[fur:William Shakespeare]]
[[ga:William Shakespeare]]
[[gl:William Shakespeare]]
[[gan:莎士比亞]]
[[gu:વિલિયમ શેક્સપીયર]]
[[hak:Vî-lièn Sâ-sṳ-pí-â]]
[[ko:윌리엄 셰익스피어]]
[[haw:William Shakespeare]]
[[hy:Ուիլյամ Շեքսպիր]]
[[hi:विलियम शेक्सपीयर]]
[[hr:William Shakespeare]]
[[io:William Shakespeare]]
[[ilo:William Shakespeare]]
[[ia:William Shakespeare]]
[[os:Шекспир, Уильям]]
[[is:William Shakespeare]]
[[it:William Shakespeare]]
[[he:ויליאם שייקספיר]]
[[kn:ವಿಲಿಯಂ ಷೇಕ್ಸ್‌ಪಿಯರ್]]
[[pam:William Shakespeare]]
[[ka:უილიამ შექსპირი]]
[[mrj:Шекспир, Уильям]]
[[sw:William Shakespeare]]
[[ku:William Shakespeare]]
[[la:Gulielmus Shakesperius]]
[[lv:Viljams Šekspīrs]]
[[lb:William Shakespeare]]
[[lt:William Shakespeare]]
[[lij:William Shakespeare]]
[[li:William Shakespeare]]
[[lmo:William Shakespeare]]
[[hu:William Shakespeare]]
[[mk:Вилијам Шекспир]]
[[mg:William Shakespeare]]
[[ml:വില്യം ഷെയ്ക്‌സ്‌പിയർ]]
[[mr:विल्यम शेक्सपियर]]
[[arz:ويليام شيكسبير]]
[[mzn:ویلیام شکسپیر]]
[[cdo:Ŭi-lièng Să-sê̤ṳ-bī-ā]]
[[mwl:William Shakespeare]]
[[mn:Уильям Шекспир]]
[[my:ရှိတ်စပီးယား]]
[[nah:William Shakespeare]]
[[nl:William Shakespeare]]
[[ne:विलियम शेक्सपियर]]
[[new:विलियम शेक्स्पियर]]
[[ja:ウィリアム・シェイクスピア]]
[[no:William Shakespeare]]
[[nn:William Shakespeare]]
[[nrm:William Shakespeare]]
[[oc:William Shakespeare]]
[[uz:William Shakespeare]]
[[pag:William Shakespeare]]
[[pnb:ولیم شیکسپیر]]
[[ps:وېليم شکسپير]]
[[km:វីលីម ហ្សេកស្ពែរ]]
[[pms:William Shakespeare]]
[[nds:William Shakespeare]]
[[pl:William Szekspir]]
[[pt:William Shakespeare]]
[[kaa:William Shakespeare]]
[[ro:William Shakespeare]]
[[qu:William Shakespeare]]
[[ru:Шекспир, Уильям]]
[[sah:Уиллиам Шэкспир]]
[[se:William Shakespeare]]
[[sa:विलियम शेक्सपीयर]]
[[sc:William Shakespeare]]
[[sco:William Shakespeare]]
[[sq:William Shakespeare]]
[[scn:William Shakespeare]]
[[simple:William Shakespeare]]
[[sk:William Shakespeare]]
[[sl:William Shakespeare]]
[[szl:William Shakespeare]]
[[ckb:ویلیام شێکسپیر]]
[[sr:Вилијам Шекспир]]
[[sh:William Shakespeare]]
[[fi:William Shakespeare]]
[[sv:William Shakespeare]]
[[tl:William Shakespeare]]
[[ta:வில்லியம் சேக்சுபியர்]]
[[kab:William Shakespeare]]
[[tt:Уильям Шекспир]]
[[te:విలియం షేక్‌స్పియర్]]
[[th:วิลเลียม เชกสเปียร์]]
[[vi:William Shakespeare]]
[[tg:Вилям Шекспир]]
[[tr:William Shakespeare]]
[[uk:Вільям Шекспір]]
[[ur:ولیم شیکسپیئر]]
[[za:William Shakespeare]]
[[vec:William Shakespeare]]
[[vo:William Shakespeare]]
[[zh-classical:莎士比亞]]
[[war:William Shakespeare]]
[[yi:וויליאם שייקספיר]]
[[yo:William Shakespeare]]
[[zh-yue:莎士比亞]]
[[diq:William Shakespeare]]
[[bat-smg:Vėljams Šekspīrs]]
[[zh:威廉·莎士比亚]]
