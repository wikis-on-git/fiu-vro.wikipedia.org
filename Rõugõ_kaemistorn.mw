[[Pilt:Rõuge_vaatetorn_Pesapuu_kevadel.jpg|pisi|371x371px|Rõugõ Ööbiguoru kaemistorn "Pesäpuu"|alt=]]
[[Rõugõ vald|Rõugõ]] kaemistorn "Pesäpuu" asus Vana-Võromaa süvän süämen Rõugõ alõvin [[Ööbiguorg|Ööbiguorun]]. Vahtsõnõ torn valmsõ sääl 10.rehekuu pääväl 2016. Taa sais põlitsõn inemiisi elokotussõn Rõugõ liinamäel ja om 30 miitret korgõ. Ku tornist ümbretsõõri vällä kaia, paistus mäine [[Võromaa]] kuun ürgorgõ ja Rõugõ kuulsidõ järvigaq.

Rõugõ Ööbiguoru tornil om ka uma näoraamadu lehekülg, kost võid löüdaq pallo uhkõit pilte ja lukõq miä torni lähkün parhillaq toimõndatas. Kae tast: [https://www.facebook.com/RougePesapuu/<nowiki>]</nowiki>

<br />
== Vällänägemine ==
Kaemistorn näes välla nigu kate tsigupesägaq puu. Ülemädse pesä seen om "kuldmuna", miä üten kaemislavvigaq üüse kirivält kirgäma nakas. Rõugõn om ka sääne kommõq, et ku sünnüs vahtsõnõ kundlanõ, sõs võtt "kuldmuna" latsõ suu perrä helleverevä (tütrik) vai sinidse (poiskõnõ) värmi.  

Torni ehitüskunstnik om Tõra Karmo, kinka ettekujotus om saanu mitmit avvuhindu:

* Lõunõ-Eesti turismi tenokiri
* Võromaa turismiliido kitmine - UMA TEGU 2016
* Ärq märgidu ku "Ehe Lõunõ-Eesti 2016" üts kõgõ parõmb turismitsiht<br />

[[Pilt:Rõuge_Ööbikuoru_keskus_ja_tuulegeneraatoriga_vaatetorn.jpg|pisi|248x248px|Rõugõ tuulõgeneraatoriga kaemistorn]]<br />
== Rõugõ vana kaemistorn ==
Inne "Pesäpuud" saise sama kotussõ pääl ütessätõistkümmend aastakka 24-miitre korgõnõ puutorn, miä oll esiqeräline tuuperäst, et tuu otsaq käve kipõstõ ümbre tuulõgeneraator. Niimuudu kitsõ kaemistorn üles tagasikasujat energiät ja valgusti kuuli veivat jalgrata.

<br />

== Lätteq ==

# https://wi.ee/muusoumi/vana-voromaa-vana-vorumaa-voromaa-vorumaa-ajalugu-voromaa-ajalugu-ajalooline-vorumaa/
# https://fiu-vro.wikipedia.org/wiki/R%C3%B5ug%C3%B5_vald
# https://et.wikipedia.org/wiki/R%C3%B5uge_vaatetorn
