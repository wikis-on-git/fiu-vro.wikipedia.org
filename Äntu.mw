=== '''Äntu külä''' ===
Äntu om külä [[Õdagu-Viro maakund|Õdagu-Viromaal]] Väike-Maarja vallan. 20. aastagasaal oll' sääl populaarnõ eherüst kasvataq. Eherüs elli ka Kärsa ojan. 1950. aastagal rändsiväq kalaq Nõmme ja Ao jõkkihe.<br>Nõmme veski lähkün om Äntu Punamägi. Tuu om muistnõ liin ja om muinsuskaitsõ all. Tuu ümbre om pistülidse kaldõga mõts. Punamäe liina tarvitõdi 13. aastagasatani. A 17. aastagasaal oll' sääl suur poolakõisi sõaliir. Nuuq häodiq kõik ümbrekunna ärq.

[[pilt:Õpperada.jpg|thumb|250px|Äntu järvi opirada]]

=== '''Äntu järveq''' ===
Äntun om säidse järve. Järveq ommaq klaari viiga. Kõgõ suurõmbaq järveq ommaq Valgõjärv, Rohilinõ ehk Vahejärv ja Sinijärv. Vahejärv ja Sinijärv ommaq ainulidsõq, selle et järve vesi om sinikasrohilinõ ja väega klaar. Vii ilosa värmi and helle järvelubi üten luudusõga. Kavvõmbalõ jääseq viil neli järve: Linaleo, Mäetaguse, Kaan- ja Umbjärv. Nuuq ommaq soidsõ maaga.

=== '''Luuduse õpperada''' ===
Järvi saa lähembält kaiaq, ku minnäq ja rännädäq Äntu järvi matkaraal. Rada nakas Valgõjärve saisoplatsilt. Rada om 10 kilomiitre pikkunõ ja om Äntu maastigukaitsõalal. Raa viirde jääseq kõik säidse järve. Raa pääl ommaq märgiq, miä tiid näütäsäq. Ka ommaq raa pääl teedüstahvliq. Matkarada om tasoldaq ja vallalõ üüpäiv läbi.
