[[Pilt:Middendorf.jpg|thumb|Middendorffi Alexander Theodor]]

'''Middendorffi Alexander Theodor''' (Alexander Theodor von Middendorff) (sündü [[6. põimukuu päiv|6. põimukuu pääväl]] [[1815]] [[Peterburi]]n, kuuli [[16. vahtsõaastakuu päiv|16. vahtsõaastakuu pääväl]] [[1894]] [[Hellenurmõ]]n, om matõt perekunnakalmistulõ Hellenurmõ ligidäl) oll' baltis'aksa luudustiidläne ja maiõuurja. Tä om kuulsa ummi uurmisreisega Põh'a-[[Tsiber]]i tundmaop'misõs.

1860. aastagast pääle elli tä [[Hellenurmõ mõisa]]n. 1865 ja 1866 oll' [[Hurda Jakob]] sääl timä poigõ kodooppajas.

== Pereh ==

* Imä Sophie oll' eestläne
* Esä Middendorffi Theodor Johann oll' Peterburi pedagoogilidse instituudi direktri

== Haridus ==

* Algharidusõ sai Peterburin
* 1832-1837 oppõ [[Tarto ülikuul|Tarto ülikoolin]] [[arstitiidüs]]t, lõpõt' 1837 ''dr. med'' kraadiga
* 1837-1839 tävvend' hinnäst [[Berliin]]i, [[Erlangen]]i, [[Viin]]i ja [[Wroclaw]]i ülikoolõn. 

== Tüükotussõq ==

* 1839-1842 oll' [[Kiievi ülikuul|Kiievi ülikooli]] [[eläjätiidüse]] oppõjoud
* 1845-1865 oll' [[Peterburi Tiidüisi Akadeemiä]] adjunkt, eräkõrralinõ ni lõpos kõrralinõ akadeemik eläjätiidüse alal. Peräst tuud oll' elo lõponi helüõigusõga avvoliigõq.
* Oll' pikkä aigu tsaariperekunna man oppaja, reise suurvürstega, muuhulgan [[Atlandi suurmeri|Atlandi suurõlõmerele]] ja [[Novaja Zemlja]]lõ.

== Tiidüstüü ==

1840 võtt' ossa [[Baeri Karl Ernst]]i uur'misreisist [[Koola puulsaar]]õlõ.

1842-1845 juhtõ [[Peterburi Tiidüisi Akadeemiä]] uur'misreisi Põh'a- ja Hummogu-Tsiberihe. Tuu käügin avast' [[Putorani platoo]] ni oll' edimäne [[Taimõri puulsaar]]õ, [[Põh'a-Tsiberi madaligu]], [[Amuuri-Zei tasandigu]], [[Stanovoi aheligu]] ja [[Ohhoota mere lõunarannigu]] uurja. Umaq avastusõq avald' tä raamadun "''Reise in den äussersten Norden und Osten Sibiriens''" (Reisiq kavvõn põh'an ja Hummogu-Tsiberin) (1848-75), kon muuhulgan oll' juttu [[Igikelts|igikeldsä]] mõost [[Elläi|eläjide]] ja [[kasv]]õ levikulõ. Viil kirot' tä Vinnemaa tsirkõ rändide ülekaehhusõ "''Die Isepiptesen Russlands'' (1855).

Middendorffi Alexandri tiidüssaavutuisi hulka loetas mitmide Tsiberi rahvidõ edimäne etnograafilinõ kireldämine ja Tsiberi kliima edimäne tiidüsline kireldämine, igikeldsä lõunapiiri kimmästegemine, kasvostigu tsonaalsusõ kimmästegemine, niinimetet "[[Middendorffi säädüs]]e" sõnastaminõ.

1870 avast' [[Nordkapi huuvus]]õ [[Barentsi meri|Barentsi meren]].

Middendorffi Alexander om kirotanuq üle saa tiidüsligu uur'mistüü. Timä nimme kand säidse geograafilist objekti maailma kaardi pääl.

== Teossõq Middendorffi Alexanderi kotsilõ ==

* Suhhova Natalja ja Tammiksaarõ Erki vinnekeeline raamat "Aleksandr Fjodorovitš Middendorf (1815–1894)", Nauka, [[Moskva]], 2005 
* Västriku Riho film "Middendorffi jälgedes", 2006

== Tunnustusõq ==

* Londoni ja Berliini geograafiaseltse avvoliigõq
* [[Tarto ülikuul|Tarto ülikooli]] avvodoktor

== Välislingiq ==

* Tammiksaarõ Erki artikli [http://www.ekspress.ee/viewdoc/732609BF672E08D4C225706C004C5CED "Akadeemik Middendorff ja eestlased"] "Areenin"

[[Katõgooria:Tartomaa inemiseq]]

[[bg:Александър Мидендорф]]
[[de:Alexander Theodor von Middendorff]]
[[et:Alexander Theodor von Middendorff]]
[[en:Alexander von Middendorff]]
[[es:Alexander Theodor von Middendorff]]
[[fr:Alexander von Middendorff]]
[[ko:알렉산더 폰 미덴도르프]]
[[it:Alexander von Middendorf]]
[[nl:Alexander von Middendorff]]
[[pl:Alexander von Middendorff]]
[[pt:Alexander von Middendorff]]
[[ru:Миддендорф, Александр Фёдорович]]
[[fi:Alexander von Middendorff]]
[[sv:Alexander Theodor von Middendorff]]
