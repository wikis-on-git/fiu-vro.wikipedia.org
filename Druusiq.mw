[[Pilt:Flag_of_Druze.svg|pisi|Druusõ lipp]]
Druusiq ommaq päämidselt [[Süüria|Süüriän]], [[Liibanon|Liibanonin]], [[Iisrael|Iisraelin]] ja [[Jordaania|Jordaanian]] eläväq, kokko nii mill'oni inemisegaq rahva- ni usorühm. Druusõ usolinõ perimüs om neid jo sato aastit muslimõst lahon hoitunuq. 

Druusiq lätsiq nii tuhat aastakka tagasi islamiusost lakja, eräle usos. Druusiq ei tiiq usokuulutust ega taha-ai, kuq võõraq inemiseq nakkasõq druusiusko vai ku mõni näist nakas mõnda muud usko.
<br />

== Aolugu ==
Druusiq ommaq vällä kasunuq [[Muhamediusk|islamiusost]] vai muhamediusost. Aga kuimuudu nä täpsäle eräle saiõq, om tiidmäldäq. 

=== Välläkujonõminõ ===
Tuu kotsilõ om kolm seletüst.

==== '''Muhammad bin Ismail Nashtakin ad-Darazi''' ====
[[Pilt:Seated drinker, from a bath complex in Fustat.jpg|pisi|Kaliif [[Al-Hakim bi-Amr Allah]]]]
Üte seletüse perrä sai druusiusk algusõ [[Egüptüs|Egüptüse]] fatimidi kaliifi [[Al-Hakim bi-Amr Allah]]-i valitsusao lõpun. 

[[Muhammad bin Ismail Nashtakin ad-Darazi]] joud' [[Buhhaara|Buhhaarast]] [[Kairo|Kairolõ]] aastil [[1016]]–[[1017]].

Tä usksõ, et hingeq võivaq rännädäq jumaligu inemise sisse ja kuulut' [[Egüptüs|Egüptüse]] fatimidi kaliifi [[Al-Hakim bi-Amr Allah]]-i jumaligus. 

Inemiseq es arvaq tuust joht midägi ja ad-Darazi läts' edesi Liibanonni Taimuni, Hermoni mäe lähküle ja [[Süüriä|Süüriälle]] ja asot' sekti. Tuud sekti peetäs edimädses druusõ kogokunnas.

[[1019]]. aastagal lüüdi ad-Darazi türklaisi puult maaha.

==== Hasan al-Akhram ====
Tõsõ seletüse perrä tull' samal aol [[Farghana|Farghanan]] vällä ka [[Hasan al-Akhram]], kiä ütel' , et [[Egüptüs|Egüptüse]] fatimidi kaliif [[Al-Hakim bi-Amr Allah]] om jumalus.

Asot' [[1018]]. aastagal tõsõ druusõ sekti, aq katõsa päivä ildampa lüüdi sammamuudu võlssoppusõ iist maaha.

==== Hamza ibn Ali ibn Ahmad ====
Kolmanda seletüse perrä peetäs druusõ luujas [[Hamza ibn ‘Alī ibn Aḥmad]]-i. 

Hamza ibn ‘Alī ibn Aḥmad läts' Egüptüste, kuq kaliif [[Al-Hakim bi-Amr Allah]] oll' pukin ja ehit' ''tiidmiisi'' ''maja'', minkast sai üts päämiisi kultuurikeskuisi. 

Aga Hamza ibn Ali ibn Ahmad ehit' liinast välläpuulõ [[mossee]] ja edimäidsist kumardajist saiõ sekt.


=== Kogokund ===
[[30. lehekuu päiv|30. lehekuu pääväl]] [[1017]]. tekk' [[Al-Hakim bi-Amr Allah]] druusõ kogokunna kõigilõ valla – egäüts kiä taht' võisõ druusis saiaq. 1043. aastaga keväjä lõpõt' Al-Muqtana Baha'uddin sjoo as'a ärq ja pääle tuud saias druusis õnnõ sündümisega.

Kaliif [[Al-Hakim bi-Amr Allah]] usksõ, et tä om jumalik. Lisäs and' tä vällä määrüse, kon ütles, et egäüts võinuq usko esi valliq.

Usutas, et kaliif Al-Hakim bi-Amr Allah läts' jumala mano, aq tuu iist naatiq druusõ kiusama. Üteldi, et tuu om usopüürdmine.

== Usk ==
[[Pilt:PikiWiki Israel 6935 In the holy place of jethro.jpg|pisi|420x420px|Nabi Shu'ayb, üts druusõ pühä kotus]]
Druusõl olõ-õi [[Islami viis sammast|islami viit sammast:]] nä ei paastuq, ei rändäq [[Meka|Mekalõ]], ei massaq almust. Noidõ asõmõl ommaq druusõl umaq säädüseq.

=== Põhimõttõq ===

# Kõnnõ vaossinhoit. Piät tegemä, mis sä lupat, õnnõ õigust kõnõlõma.
# Veljo iistkostõq. Druus piät tõist hoitma ja avitama.
# Võlssjumalidõ kiild. Egäsugudsõq kujoq ja kiviq ommaq druusõ perrä võlssjumalaq.
# Hõelost tekest kavvõmbalõ hoitminõ. Egä kõrd, kuq olõt hää ja lahkõ, hoit kuri sinost kavvõmbalõ.
# Jumala üteüste ni esiqmuudu olõmistõ uskminõ.
# Jumala tekegaq nõunolõk.  Seol ommaq ka viirmädseq juhtumiq, ku mõnõq ei piäq matussit, selle et tuu om jumala tahtminõ.
# Jumala sõna kullõminõ.

Uso põh'as ommaq [[koraan]], [[Piibli]], kreeka [[filosoofia]], osaq [[Hinduism|hinduismist]], [[Ismailism|ismailismist]].



<br />
[[Katõgooria:Usk]]
[[Katõgooria:Muhamediusk]]
[[Katõgooria:Rahvaq ja hõimuq]]
[[Katõgooria:Rahvaq]]
[[Katõgooria:Lähkü-Hummogumaa]]
