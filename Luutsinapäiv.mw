[[Pilt:Lucia in Vienna.jpg|pisi|Lucia Viennan]]
'''Luutsinapäiv''' (ka ''luutsõpäiv'', ''luutsnapäiv'', ''luutsi'') om 13. [[joulukuu]] päiväl. Kerkokallõndrin om too Pühä Lucia mälehtüspäiv.

[[Eesti rahvakallendri|Eesti rahvakallõndrin]] peetas toda päivä kõgõ inämb Eesti rannaruutsi kandin. Luutsinapäivä üüd peetas aasta kõgõ pikembas üüs ja Juliuse kallõndri peri om seo õigus. Sel päiväl tehdäs joulueheq.

Rannaruutslaste kandin ja saartõ pääl peetas päivä niimuudu, et luutsid vai kostümeeritud sandiq traagõldavaq igal puul ja kaesiq üle, kas tarõn om kõik puhas ja korras. Muido virgutaseq sandiq laisko vitsogaq. Eestin pidäväq luutsinapäivä ka Gustav Adolfi Gümnaasiumi oppajaq.

[[Põh'amaaq|Põh’amaihõ]] alostas luutsinapäiv jouluao. Sel päiväl kasivaq põh’amaalasõ tarri, pandvaq kündle palama ja kõrraldaq rongikäüke. Sääl astu näio valgõn kleidin, kiä om Lucia. Tä kand pääs kündlist kruuni. Põh’amaalasõ küdsäväq luutsinapäivän eräle saia, ''Lussekatt'', miä küdsätäs saffronist.
