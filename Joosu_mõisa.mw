[[Pilt:Joosu_mõisa.jpg|250px|thumb|Joosu mõisa härbän 2007. a. süküskuun]]

'''Joosu mõisa''' (sks. k. ''Waimel-Neuhof'') oll' [[perismõisa]] [[Põlva kihlkund|Põlva kihlkunnan]] põrõhõlladsõ [[Laheda vald|Laheda valla]] alal. Mõisa jaeti [[1731]]. ja [[1744]]. a. vaihõl ärq  [[Väimälä mõisa]]st. Mõisahuunõq jääväq [[Joosu]] küllä [[Võro]]-[[Põlva]] tiist mõnisada miitrit õdagu poolõ. 

==Inemiseq==

Mõisal om olnuq mitmit umanikkõ, näütüses von Mülleriq, von Brömseniq, von Budbergeq. 
Edimäne umanik oll' Mülleri Charlotte Amalie. [[1759]] ost' mõisa Helmerseni Bernhard. [[1909]] oll' mõisa umanik Rothi Leonhard.

Joosu mõisan om latsõn elänüq [[Wrangelli Ferdinand]]. 

==Huunõq==

Pikk ütekõrdnõ puulkelbäkatussõga varaklassitsistlik, barokisugõmidõga härbän om perit [[18. aastagasada|18. aastagasaa]] lõpust. Huunõ saalin olliq geomeetrilidse ornamendiga laeq. Pikkä aigo tühält saisnu härbän om mitmõst paigast varisnu ja väega kehvän saison. Kõrvalhuunist om alalõ ait.

==Kar'amõisaq==

*Mõrgi

==Nimest==
S'aksa keelen kutsuti mõisat ''Waimel-Neuhof''. Arvada, et ''Joosu'' nime om tä saanuq üte mõisnigu perrä. Nimelt ost' 1774. aastagal mõisa kolleegiumiassessor Nettigi Justus Johann Ludwig Briesemann (Justus Johann Ludwig Briesemann von Nettig). Joba 1782. aastagal ilmunun Hupeli August Wilhelmi tiidmisraamatun om ärq märgit mõisa kats lõunõeestikeelist nimme: ''Joso mois'' ja ''Wastne Wäimare''. Nimme Justus lühendedäs s'aksa keelen Just vai Jost (loeq: juust, joost). Tuud nimme naatigi käändmä: Juust, Joosu.<ref>[[Saarõ Evar]], "Joosul olõ-i juuskmisõga tegemist", [[Uma Leht]] nr. 277, 19.02.2013.</ref>

==Kaeq viil==

*[[Põlva kihlkunna mõisaq]]

==Välisllingiq==

*[http://www.mois.ee/voru/joosu.shtml Joosu mõisa] kotsilõ või kaiaq Eesti mõisaportaalist
*[http://www.history.ee/vallakohus/joosu/list.html Joosu vallakohto protokolliq 1868-1871]
*[http://www.wikimapia.org/#lat=57.9343214&lon=27.0338559&z=16&l=0&m=a&v=2&show=/9874637/et/Joosu-m%C3%B5isa-hoone-ja-park&search=suurk%C3%BCla Joosu mõisa Wikimapia kaardi pääl] 

==Lätteq==
<references>

[[Category:Mõisaq]]
