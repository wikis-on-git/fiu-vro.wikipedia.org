[[Pilt:Finnish soldiers 1944.jpg|pisi|306x306px|Soomõ sõameheq Vammelsuu-Taipale liini pääl, piimäkuu 1944]]
'''Jakusõda''' (soomõ keelen ''jatkosota'') oll' [[sõda]] [[Soomõ]] ja [[Nõvvokogoliit|Nõvvokogoliido]] vaihõl [[25. piimäkuu päiv|25. piimäkuu pääväst]] [[1941]] kooniq [[19. süküskuu päiv|19. süküskuu pääväniq]] [[1944]].

Mõnikõrd om jakusõta peet [[Talvõsõda|Talvõsõa]] jakus. Vinnemaa ja Nõvvokogoliido kirändüsen kõnõldas Jakusõast päämädselt ku suurõ esämääsõa soomõ väerõnnast. 

Jakusõda naas' pääle 15 kuud päält Talvõsõta. Sõaplaani peiq suumlasõq s'akslaisiga kuun. Soomõl oll' sõas mitmit põhjusi, näütüses suuv Talvõsõan kaotõtuq maaq tagasi võttaq ja mõtõq [[Suur-Soomõ|Suurõst Soomõst]].

[[22. piimäkuu päiv|22. piimäkuu pääväl]] alost' S'aksamaa opõratsiooniga [[Barbarossa (1941)|Barbarossa]] ja rünnäs' Nõvvokogoliito. Kolm päivä ildampa, 25. piimäkuu pääväl, naas' Nõvvokogoliido linnuvägi Soomõ liino, tõisi siähn ka [[Helsingi|Helsingit]], pommitama, mink pääle Soomõ [[Eduskund]] tunnist', et Soomõ on sõan. 

1941. aastaga lõpus oll' Soomõ käen suur osa Kar'alast kooniq Süväri jõõniq. 1944. suvõs võtiq vindläseq suurõ osa naist maiõst tagasi. Tõõnõtõõsõ tapminõ lõppi [[5. süküskuu päiv|5. süküskuu pääväl]] [[1944]], ku naas' pääle vaheqrahu, ammõtlik [[Moskva vaheqrahu]] tetti [[19. süküskuu päiv|19. süküskuu pääväl]] [[1944]]. 

Sõan kuuli 63 200 suumlaist<ref>Kinnunen, Tiina; Kivimäki, Ville 2011. ''[https://books.google.ee/books?id=C68xN5lTN6EC&q=continuation+war+soviet+strength&pg=PA173&redir_esc=y#v=snippet&q=continuation%20war%20soviet%20strength&f=false Finland in World War II: History, Memory, Interpretations]''. BRILL. [[ISBN (identifier)|ISBN]] [[Tallituslehekülg:BookSources/978-9004208940|<bdi>978-9004208940</bdi>]]. lk 172.</ref>, 23 200 s'akslaist<ref>Nenye, Vesa; Munter, Peter; Wirtanen, Toni; Birks, Chris 2016. [https://books.google.com/books?id=zb6gCwAAQBAJ ''Finland at War: The Continuation and Lapland Wars 1941–45''.] Osprey Publishing. [[ISBN (identifier)|ISBN]] [[Tallituslehekülg:BookSources/978-1472815262|<bdi>978-1472815262</bdi>]]. lk 320.</ref> ja päält 250 000 vindläse<ref>Kinnunen, Tiina; Kivimäki, Ville 2011. [https://books.google.ee/books?id=C68xN5lTN6EC&q=continuation+war+soviet+strength&pg=PA173&redir_esc=y#v=snippet&q=continuation%20war%20soviet%20strength&f=false ''Finland in World War II: History, Memory, Interpretations''.] BRILL. [[ISBN (identifier)|ISBN]] [[Tallituslehekülg:BookSources/978-9004208940|<bdi>978-9004208940</bdi>]]. lk 172.</ref>, ku rehkendäq õnnõ sõaväeläisi.

== Lätteq ==
[[Katõgooria:Soomõ]]
[[Katõgooria:Sõaq]]
