[[2019]]. aastaga [[Kaika suvõülikuul|Kaika suvõülikooli]] matkapäiv peeti [[10. põimukuu päiv|10. põimukuu pääväl]] [[Vana-Võromaa]] põh’apiiril [[Pedäspää]], [[Tammistu külä (Miiksi)|Tammistu]] ja [[Meerapalo külä|Meerapalo]] külän.

Edimäist kõrda peeti Kaika suvõülikuuli vahtsõn vormin ku päält loengidõ alostõdi keskpääväl matka.

== Kava ==
Kell 10 matkapäävä alostus Meerapalo koolimaja iin (vihmaga seen).

Meerapalo koolimajan Tammistu külän om terve matkapäävä näütüs Luku Kalju sõnastu ja Pedäspää kirämehe Ilusa Meinhardi loomingu kotsilõ.

Loengu

Kell 10.20 Saarõ Evar. Põh’a-Räpinä inemise- ja kotussõnimmist. 

Kell 10.40 Kliimandi Kaido. Meerapalo kandi sugupuiõst.

Kell 11 Kivirüüdi Kersti. Raamatust «Värav».

Kell 11.20 Kalla Urmas. Maailma kõgõ põh’apuulsõmbast võro keelest ja Luku Kalju sõnastust tuu kotsilõ. Pedäspää ja Meerapalo kotussõjuttõst rahvaluulõarhiivin.

Matk

Matka pikkus om 6 kilomiitre ümbre. Matka alostus ja lõpõtus om Meerapalo koolimaja man. Terve tii kõnd üten Kalla Urmas, kiä kõnõlõs lillest, hainost ja eläjist, kiä tii pääl omma.

Kell 12 minek Pedäspää küllä. Matka vidä Toodsi Heiki, kiä kõnõlõs elost ja inemiisist vanõmbal ja vahtsõmbal aol. Kabõli man kõnõlõs kabõlivaht Vaiknemetsa Jaan.

Kell 13.30 lõuna Tammistu külän. ''NB! Osaliidsil piät süük esi üten võet olõma!''

Kell 14 matk Tammistu külän. Matka vidä Zovo Kaius, kiä kõnõlõs Meerapalo koolimajast Tammistu külän ja vinne-ehitüsest.

Kell 14.45 matk Meerapalo külän. Matka vidävä Vaiknemetsa Jaan, Kliimandi Kaido ja Mertsina Uno, kiä kõnõlõsõ elost, inemiisist, järvest ja kalapüüdmisest.

Kell 17 matka lõpõtus Meerapalo koolimaja man. Õdagusüük koolimajan. ''NB! Osaliidsil piät süük esi üten võet olõma!''

Kultuuriprogramm

Kell 17.30 mõttõtalos noorilõ «Võro kiil ja kultuur – kuis edesi?». Mõttõtalost vidä Pandi Annika.

Kell 18.30 Tal’na Võro seldsi näütemängutsõõr Tungõl Valgu Jaanissõ iistvidämisel lugõ ette näütemängu «Eloluu».

Kell 19 astva üles Pedäspää juuriga noorõ pillimehe Toodsi Jorma, Uku ja Maali. Rahvalaulõ laul Kalla Urmas.

Kell 20 Lõpõtus.

== Kaeq viil ==
[https://umaleht.ee/article/matkapaiv-meerapalon/ Uma Leht: Matkapäiv Meerapalon] 15.08.2019, nummõr 444. Pruugit 26.10.2021.

[https://umaleht.ee/article/kaika-suvoulikooli-matkapaiv-10-08-2019-meerapalon/ Uma Leht: Kaika suvõülikooli matkapäiv 10.08.2019 Meerapalon]01.08.2019, nummõr 443. Pruugit 26.10.2021.
[[Katõgooria:Kaika suvõülikooliq]]
