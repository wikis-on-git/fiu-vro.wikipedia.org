[[Pilt:Kalad-kalaq.png|thumb|300px|right|Kurgupeethelü om mitmusõ tunnus (üts: ''kala'' - mitu: ''kalaq''). Võro mitmusõ tunnus q vastas eesti tunnussõlõ d ja om tuuga  graafilidsõlt küländ ütte muudu - õnnõ ütel om hand ülespoolõ ja tõõsõl allapoolõ: ''kalaq - kalad''.]]

'''Kurgupeethelü''' vai '''kakkõhelü''' om [[täüspeethelü]] (klusiil) miä tetäs õhu kinniqpidämisega kurgun. Kurgupeethelü om [[võro kiil|võro keele]] tähtsä tunnus ja tedä lövvüs tan väega pall'o. Võro keelen om kurgupeethelü pia alasi õnnõ sõna lõpun ja tedäq kirotõdas tähega q vai mõnikõrd ka ülemädse komaga (välläjätmismärgiga) '. Kakkõhelü om võro keelen nimisõna mitmusõ, nt ''maaq'', ''piniq'' (vrd ütsüs ''maa'', ''pini''), tegosõna käskja kõnnõviie, nt ''tiiq'', ''võtaq'' ja pall'odõ muiõ keeleoppusliidsi katõgoorijidõ tunnus. 

Sammamuudu ku võro keelen, tulõ kakkõhelü ette ka [[seto kiil|seto keelen]], kon või tedä ollaq välläütlemisen esiki inämb ku võro keelen.

Päält võro ja seto keele om kurgupeethellü ka pall'odõn tõisin maailma keelin, nt [[araabia kiil|araabia]], [[malta kiil|malta]] ja mitmin indiaani keelin, a ka [[soomõ kiil|soomõ keele]] välläütlemisen (nt ''anna olla'' [annaq olla]) ja [[inglüse kiil|inglüse]], esiqeränis briti inglüse kõnnõkeelen (nt ''a little bit'' [ö liql biq]). [[S'aksa kiil|S'aksa keele]] välläütlemisen või kakkõhellü kuuldaq sõna alostusõn vabahelü iin, nt ''ein'' [qain].

q-tähega kirotõdas kakkõhellü päält võro ja seto keele ka malta keelen.

Rahvusvaihõliidsin keeletiidüse üleskirotuisin (IPA, soomõ-ugri kiili transkriptsiuun jm) märgitäs kakkõhellü hariligult esiqerälidse märgiga, miä tulõtas miilde ilma punktilda küsümismärki.

==Kaeq viil==
*[[Kakkõhelü ettetulõmisõ tävvelik nimekiri]]
*[[Võro kiräviis]]
*[[Võro kiil]]

[[katõgooria:keeletiidüs]]
[[katõgooria:võro kiil]]

[[als:Stimmloser glottaler Plosiv]]
[[ms:Hentian glotis]]
[[br:Kensonenn troc'h-avel dre serriñ]]
[[ca:Oclusiva glotal sorda]]
[[cs:Ráz (fonetika)]]
[[da:Glottalt lukke]]
[[de:Stimmloser glottaler Plosiv]]
[[et:Kõrisulghäälik]]
[[en:Glottal stop]]
[[es:Oclusiva glotal]]
[[eo:Glota halto]]
[[fa:ایست چاکنایی]]
[[fr:Coup de glotte]]
[[ko:성문 파열음]]
[[it:Occlusiva glottidale sorda]]
[[li:Glottaal oetsji-jjing]]
[[nl:Glottisslag]]
[[ja:声門破裂音]]
[[no:Glottal plosiv]]
[[pl:Zwarcie krtaniowe]]
[[pt:Oclusiva glotal]]
[[ro:Ocluziune glotală]]
[[ru:Гортанная смычка]]
[[fi:Glottaaliklusiili]]
[[sv:Glottal klusil]]
[[th:เสียงกัก เส้นเสียง]]
[[uk:Гортанне зімкнення]]
[[ur:وقف مزمار]]
[[vls:Glottisslag]]
[[zh:聲門塞音]]
