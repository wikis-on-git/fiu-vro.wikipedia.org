'''Abort''' om [[embrüo]] vai [[Loodõq|lootõ]] [[Imäkoda|imäkuast]] vällätulõk inne sündümist. Abordi pääle jääs naanõ latsõst ilma, rasõhus lõpõs.

Aborti om kattõ eri tüüpi:

* [[Ärqviskaminõ (abort)|Ärqviskaminõ]], kuq abort juhtus esiqhindäst, kutstas ka ''mantviskamisõs'' vai ''ärqhiitmises''. Eesti keelen pruugitas ka sõnna ''nurisünnitus''.
* [[Ärqhäötämine (abort)|Ärqhäötämine]], kuq lats võetas mant ärq. Tuun tähendüsen om ''abort'' ka rahvakeelen.

Ärqviskamine tulõ määndsestki haigusõst vai periligust hädäst. Rahvakeelen tähendäs ''abort'' päämädselt ärqhäötämist. 

== Aolugu ==
Abordil om pikk aolugu. Kõgõ vanõmb kirälik tunnistus ärqhäötämise kotsilõ om peri Vanast-Hiinast, umbõs 500 aastakka inne miiq aoarvamist. Inne [[18. aastagasada|18. aastagasata]] es olõq häid [[Latsõ ärqhoitmisõ nõvvuq|latsi ärqhoitmisõ nõvvõ]] (näütüses kondoomõ) olõman, selle oll' latsõ mant är võtminõ sündümise ärqhoitmisõs tävveste harilik. Lats häötädi ärq näütüses [[Ellävhõpõ|elävähõpõga]], tõõnõkõrd huhati imäkota kuuma õliga vai juudi kihvtist taimõseko.

Seoniqaoniq vaiõldas, kas aborti pidänüq lubama vai kiildmä. Tõõsõq pidäväq tuud inemise tapmisõs, tõõsõq ütleseq, et loodõq ei olõq viil elon inemine. Eri riigen ommaq abordi kotsilõ vällä ant eri säädüseq, miä ommaq ka ao joosul muutunuq.
[[Katõgooria:Arstitiidüs]]
