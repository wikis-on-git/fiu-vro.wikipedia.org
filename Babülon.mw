[[Pilt:Babylon,_1932.jpg|pisi|400px|Babüloni liina varõmõq 1932. aastagal.]]
'''Babülon''' ([[akkadi kiil|akkadi keelen]] ''Bābilim'') oll' akkadi liinriik, miä alostõdi 1867. aastal inne miiq aoarvamist. Babüloni liin oll' ehitet [[Eufrati jõgi|Eufrati jõõ]] perve pääle. 

Babülon oll' väikü liin tooni aoni, ku kuning Hammurabi pall'o maid ärq vallut' ja Babülonist uma riigi pääliina tekk'. Ku Hammurabi ärq kuuli, sis läts' timä riik lajalõ, a Babüloni liin jäi [[Babüloonia]] piirkunna kõgõ tähtsämbäs liinas. Pia jäi liin [[Assüüriä]] riigi võimu alaq ja oll' nii mitu aastagasata.

Kuvvõndal aastagasaal i.m.a. ehit' Vahtsõ-Babüloonia kuning Nebukadnetsar II liina uhkõ Ištari värehti ja üte [[säidse maailmaimeht|säitsmest maailmaimmest]], [[Babüloni ripvaq aiaq]]. 539. aastagal i.m.a. sai liinast Pärsiä riigi osa ja umbõs kats' aastagasata ildampa vallut' liina [[Makõdoonia Aleksandri]] ni sis pia jälkiq [[Pärsiä]]. Säitsmendäl aastagasaal miiq aoarvamisõ perrä valludiq Babüloni [[araablasõq]] ja piä jätiq inemiseq liina maaha.

Parhillaq ommaq Babüloni varõmõq [[Iraak|Iraagin]] ja osa varõmit ommaq kõrda tettüq, turistiq saavaq noid kaiaq.

[[Katõgooria:Iraak]]
