'''Babülon''' (akkadi keelen Bābilim) oll' akkadi liinriik, miä alostõdi 1867. aastal inne miiq aoarvamist. Babüloni liin oll' ehitet Eufrati jõõ perv pääle. 

Babülon oll' väikü liin tuu aoni, ku kuning Hammurabi pall'o maie ärq vallut' ja Babülonist uma riigi pääliina tekk'. Ku Hammurabi kuuli, sis lätś timä riik lajalõ, agaq Babüloni liin jäi Babüluunia piirkunna kõgõ tähtsämbäs liinas. Piä jäi liin Assüüriä riigi võimu alaq ja oll' nii mitu aastagasata.

Kuvvõndal aastagasaal i.m.a. ehit' Vahtsõ-Babüluunia kuning Nebukadnetsar II liina uhkõ Ištari väräti ja üte säitsmest maailmaimmest, Babüloni ripvaq aiaq. 539. aastagal i.m.a. sai liinast Pärsiä riigi osa ja umbõs katś aastagasata ildampa vallut' liina Makõduunia Aleksandri ni sis pia jälkiq Pärsiä. Säitsmendäl aastagasaal miiq aoarvamisõ perrä valludiq Babüloni araablasõq ja piä jätiq inemiseq liina maaha.

Parhillaq ommaq Babüloni varõmõq Iraagin ja osa varõmit ommavaq kõrda tettüq, turistiq saavaq noid kaiaq, ku suuvi om.
