[[Pilt:Viljandifestival.jpg|pisi|Viländi perimüsmuusiga festival 2007]]
[[Pilt:Viljandi folk music festival main stage 2012.JPG|pisi|Viländi folk 2012]]
[[Pilt:Viljandi folk music festival tent.JPG|pisi|]]

'''Viländi perimüsmuusiga festival''' (tunnõt ka ku Viländi folk) om suur rahvamuusiga ettevõtminõ, midä peetäs Viländi liinan 1993. aastagast pääle. 

Edimäne festval oll' ütepääväne. 1994. aastaga festival oll' kolm päivä ni oll' hainakuu lõpun (22.-24. juuli). Tõõsõl festivalil oll' ülesastjit ka välämaalt. Kolmas festival oll' neläpääväne. Sama kavva kest festival ka seo ilma aigo. 

Ütsätõistkümnendäl Viländi perimüsmuusiga festivalil käve üle 20 000 inemise, viil hoiti festivalil silma pääl videoülekandmisõga internetin. Festivalil astsõ üles 42 andsamblit, näütüses Vägilased, Zetod ni Oort (Eesti), Trilok Gurtu (India) ni Hedningarna (Roodsi). Festivali päälkiri oll' „Takt ni pulss“, minka taheti näüdädäq takti tähtsüst lisas taktipillele ka tõisi pille pääl (toropill, lõõtspill, viiol, kannõl) mängitävän tandsumuusikan. 

Festivali kõrraldaja om [[Eesti Perimüsmuusiga Keskus]]. 1999. aastagast om festival pühändet kinkalõgi vai minkalõgi. Näütüses 1999. aastaga festival oll' pühändet Eesti folkmuusiga korjaja ni rahva sekkä viijä Pulsti Augusti 110. sündümispääväle. 

Festivalil käü ülesastjit nii Euruupast ku muialt ilmast.

[[katõgooria:muusiga]]
[[katõgooria:Viländi]]
