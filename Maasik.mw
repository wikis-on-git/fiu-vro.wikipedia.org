'''Maasik''' vai '''maas'kas'' om ruushäitsmeliisi sugukunda kuuluv hainapereh. Maasik om üts inämbkasvatõduid haino maailman. Eestin kasus maasik egäl puul- Hiiomaast Setomaani. Parõmb kasvukotus om veidükese likõ maaga tuulõ iist kaidsõt nõlv. Maasik ei tahaq saisvat vett, tuuperäst kasu-ui tä häste lohkõ ja tihtsä maa pääl. Maasik tund hinnäst häste hoobis korgõmbidõ kotussidõ pääl, miä keväjide kipõmbahe lämmäs lätväq. Maasikidõ kasvukotussõn ei tohiq ollaq mitmõaastatsit haino. Maasik taha-ai saiaq väega pallo läpäsnikku, muido kasvatas tä marjo asõmõl hoobis suuri lehti. Peräst saagikorjamist väetedäs maasigapinnärd süküsväetüsega, et tekkünüq rohkõhe häiermäalgmit. Keväjä, peräst lumõ sulamist, puhastõdas maasigapinnär murorihaga ärq, et vanaq leheq ärq võttaq üten kah'otegijidega, kiä võisõq talvõ üle elläq.

[[et:maasikas]]
[[en:strawberry]]
