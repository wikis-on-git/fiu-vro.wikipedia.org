{{Kiil
| nimi  = Seto kiil
| kon kõnõldas  = põhilidsõlt Lõunõ-[[Eesti]]n
| kõnõlõjidõ arv  = 12 549 (2011<ref> [[Statistikaamet]] [http://pub.stat.ee/px-web.2001/Dialog/varval.asp?ma=RLE07&lang=2]</ref>)
| kon om ammõtlinõ = -
| kiilkund = uurali
| keelerühmäq = soomõ-ugri<br />õdagumeresoomõ<br />lõunõeesti
| iso1  = -
| iso2  = fiu
| iso3  = vro
}}
[[File:South Estonian today.PNG|thumb|290px|right|Lõunõeesti keeleala. Seto kiil om märgit [[verrev|vereväga]].]]
[[File:Lõunaeesti keelepuu.pdf|thumb|290px|Lõunõeesti kiili sugulusõ näütäjä [[keelepuu]] ([[Kallio Petri]] perrä)]]
[[File:Seto valdo kaupa.jpg|thumb|290px|Seto keele mõistjidõ protsent Eesti umavalitsuisin ja arv suurõmbin elopaigon 2011. aastaga rahvalugõmisõ perrä.]]

'''Seto kiil''' om Eesti põlinõ piirkundlinõ kiil vai [[regionaalkiil]], miä kuulus [[õdagumeresoomõ keeleq|õdagumeresoomõ kiili]] sekkä.

Seto kiilt mõist 2011. aastaga rahvalugõmisõ perrä 12 549<ref> [[Statistikaamet]] 2011 [http://pub.stat.ee/px-web.2001/Dialog/varval.asp?ma=RLE07&lang=2]</ref> inemist, päämidselt Lõunahummogu-Eestin, [[Setomaa]]l. 

Seto kiil om üts [[Lõunõeesti kiil|lõunõeesti keelist]] vai tõõsõ arvamisõ perrä üts lõunõeesti keele murdist. Et seto kiil om võro keelega küländ üttemuudu, om tedä puht keeletiidüse perrä peet võro keele osas. Om pruugit ka nimitüst ''võro-seto kiil''. A et setodõl ommaq alalõ väega esiqmuudu vanaq kombõq ja kimmäs [[hindätiidmine]], sis kõnõldas võro ja seto keelest sakõstõ siski ku eräle keelist. 

Eesti traditsioonilidsõ murdõtiidüse perrä om setodõ kiil eesti keele lõunaeesti murdõrühmä vai päämurdõ Võro [[murrõq|murdõ]] Seto [[murrak]], a setoq pidäväq umma kiilt iks umaette seto keeles.

== Seto kiil õdagumeresoomõ keelen ==
Seto keele kõgõ lähkümbäq sugukeeleq ommaq [[Õdagumeresoomõ keeleq|õdagumeresoomõ]] keeleq. Seto kiil kuulus õdagumeresoomõ lõunõrühmä kuun muu [[Lõunõeesti kiil|lõunõeesti]], [[eesti]], [[Liivi kiil|liivi]] ja [[Vad'a kiil|vad'a]] keelegaq. Õdagumeresoomõq keeleq ommaq tegünüq ütest [[Õdagumeresoomõ algkiil|algkeelest]], midä kõnõldi jo päält 2000 aastaga tagasi. Tuust õdagumeresoomõ keeleütisüsest lätś lõunõeesti kiil kõnõ inne tõisist lakja.

Muistidsõn lõunõeesti hõimokeele tekküq joq edimädse aastagatuhandõ tõsõl poolõl murdõq. Lõunõeesti hummogumurdõst tekkü seto kiil, mink seen om hulga vanno lõunõeesti juuni. Lisäs ommaq setoq päält tuhandõ aastaga elänü kõrvuisi balti ja slaavi rahvidõga, miä ommaq seto kiilde umaq jäleq jättünüq. Setokõsõq ommaq häste alalõ hoitunuq vanno sõnno, midä lövvüs õnnõ hummogu puul, näütüses ''pähn'' (ersä keelen ''pekše''), vai õnnõ kavvõmban õdagumeresoomõ keelin, nt ''kua'' 'kiä, kumb'. Seto keele ummaperrä saa võrrõldaq seto rahvakultuuri ja [[Seto leelo|leeloga]], miä om terve õdagumeresoomõ ala pääl ummi vanno juuni poolõst väega esiqeräline.

== Seto keele sisemäne lakjaminek ==
[[Setomaa]] om aoluulidsõlt jagonuq 12 nulgas. Egän nulgan om olnuq uma kiil. Rohkõmb lääväq lakja põh'aseto, lõunõseto ja hummoguseto murdõq, midä võigi pitäq kolmõs seto murdõs. 

Põh'aseto kiilt kõnõldas [[Poloda nulk|Poloda]] ja [[Tsätski nulk|Tsätski]] nulgas, miä seo ilma aigu jääs [[Mikidämäe|Mikitamäe]] ja [[Verska]] ümbre. Sääl ommaq ''i''-q, mink pääl ei olõq rasõhust, lännüq ''e''-s: ''panti > pante''; ja ''u''-q lännüq ''o''-s: ''tulnuq > tulnoq''. Ka [[Vabarna Anne]] oll' põh'aseto ala päält peri, selle om ka seto eepos "Peko" just põh'asetokiilne.

Lõunõseto kiilt kõnõldas sääl, kon olliq vanastõ Meremäe valla ja Luhamaa kandi küläq. Lõunõseto kiil om kõigilõ setodele arvo saiaq. Lõunaseto keelen om ka „Mii’ Issändä Jeesusõ Kristusõ pühä Evangeelium“ (1926; 2. tr 2013).

Hummoguseto kiilt om kõnõld põrõhõlladsõl [[Vinnemaa|Vinnemaal]], Petseri liinast hummogu puul. Hummoguseto keelen om kõva vinne keele mõotus, a eesti ütiskiil om sinnäq vähämb joudunuq.

== Kaeq ka ==
* [[Võro kiil]], [[tarto kiil]], [[mulgi kiil]]
* [[Eesti kiil]]

== Lätteq ==
<references/>

== Välislingiq ==
* [http://www.setoinstituut.ee/ Seto Instituut]
* [https://wi.ee/ Võro Instituut']
* [https://www.keel.ut.ee/et/instituudist/louna-eesti-keele-kultuuriuuringute-keskus Tarto Ülikooli Lõuna-Eesti keele- ja kultuuriuuringidõ keskus]

[[Katõgooria:Võro kiil]]
