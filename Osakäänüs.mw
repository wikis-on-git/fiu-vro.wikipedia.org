'''Osakäänüs''' vai '''osasütlejä''' vai '''partitiiv''' om grammatilinõ [[käänüs]], mink päämädses ülesandõs om näüdädäq osalisust vai paikapandmaldaq piire.<ref>Erelt, Mati, Tiiu Erelt, Ülle Viks, Reet Kasik, Helle Metslang, Henno Rajandi, Kristiina Ross, Henn Saari, Kaja Tael, Silvi Vare 1995. Eesti keele grammatika. 1., Morfoloogia sõnamoodustus. Toim. Väino Klaus. Tallinn: Eesti Keele Instituut. lk 53.</ref>

== Osakäänüs võro keelen ==
Võro keele kõgõ hariligumbaq osakäänüsse lõpuq ommaq ''-t'' ja ''-d'', Mõnõn ütsikun sõnan või lõpun ollaq ka ''-tt'' (''vett'') vai -''dA'' (''midä'').<ref>'''Iva, Sulev 2007.''' Võro kirjakeele sõnamuutmissüsteem. Dissertationes Philologiae Estonicae Universitatis Tartuensis, 20. Tartu: Tartu Ülikooli Kirjastus. lk 47.</ref> Päält naidõ om võro keelen viil pall'o sõnatüüpe, kon osakäänüsel olõ-õiq lõppu, a om tugõvan vai pikän astmõn (nt ''kass taht '''kalla''' süvväq'') 

Osakäänüsega tetäs võro keelen:

* osalinõ tegemisalonõ ('''''kalla''' süümä'')
* aomäärüs (''es olõq '''kuud''' aiga müüdä'')
* osalinõ edimäne liigõq vai osaalus (''lavva pääl oll' '''raamatit''''')
* osalinõ tegehüstäüdeq (''tä om klassi '''parõmbit latsi''''')
* hulgasõna laendaja (''koogi seen om viis '''munna''''')
* mitmuslik manus (''Nabi, miiq '''parõmbit maadlõjit''', jäi dopinguga vaihõlõ'')

== Lätteq ==

[[Katõgooria:Kiil]]
[[Katõgooria:Käänüsseq]]
