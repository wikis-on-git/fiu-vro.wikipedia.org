{{Kiil|nimi=Leivu kiil|kon kõnõldas=[[Läti]]|kõnõlõjidõ arv=0|kiilkund=[[Uurali keeleq]]|keelerühmäq=[[õdagumeresoomõ keeleq]]
[[lõunõeesti keeleq]]|iso3=-|iso1=-|iso2=-|kon om ammõtlinõ=olõ-õiq}}
[[Pilt:South Estonian language area.jpg|pisi|300x300px|Leivu kiil üten tõisi lõunõeesti kiiligaq]]
'''Leivu kiil''' (ka ''leivu murrõq'', ''leivu murrak'') om [[Lõunõeesti kiil|lõunõeesti keelerühmä]] kiil, midä kõnõldi [[Läti|Lätin]] [[Koivaliina]], [[Alamõisa]] (Lejasciems) ja [[Aluliina]] vaihõl nn Leivu keelesaarõ pääl.

Traditsioonilidsõ arvamisõ perrä om leivu kiilt peet [[Võro kiil|võro]] keelesaarõs [[Läti|Lätin]]. Soomõ keeleuurja Kallio Petri perrä om leivu kiil eräle kiil lõunõeesti keelerühmän.

Kõgõ kavvõmb püssü leivu kiil alalõ [[Ilsnä vald|Ilsnä vallan]] [[Paikna külä|Paikna külän]].<ref>Karl Pajusalu 2018. Lõunaeesti murded. Tiit Hennoste (toimetaja), Ellen Niit, Karl Pajusalu, Peeter Päll ja Jüri Viikberg. Eesti murded ja kohanimed. 3., kohendatud ja täiendatud trükk. Tartu: Eesti Teaduste Akadeemia Emakeele Selts. 198.</ref>

Leivu kiil om kõvva [[Läti kiil|läti keele]] mõotuisi saanuq ja tal om ütisüisi [[Liivi kiil|liivi keelegaq]]. Leivu keelesaart peetäs umaaolidsõ lõunõeesti keeleala osas ja edimädses keeles, miä lõunõeesti keelealast lakja läts. Tuu põhjusõs peetäs läti keele levimist, miä leivu keele muust lõunõeesti keelest ärq lahut'.<ref>Kallio Petri 2021. The Position of Leivu. ''Erinumber / Special Issue: Uurimusi lõunaeesti keelesaartest / Studies on the South Estonian language islands (Leivu, Lutsi, Kraasna)''. Toim. Uldis Balodis, Karl Pajusalu. DOI: <nowiki>https://doi.org/10.12697/jeful.2021.12.2.05</nowiki>. 123–143.</ref>

== Leivu kiil tõisi lõunõeesti kiili siän ==

=== Vanõmbaq uurmisõq ===
Varrampa peeti leivu kiilt lõunõeesti keelesaarõs, miä om [[Võro kiil|võro keele]] osa ja väega lähkü [[Harglõ kihlkund|Hargla kandi]] keelele.<ref>Karl Pajusalu 2018. Lõunaeesti murded. Tiit Hennoste (toimetaja), Ellen Niit, Karl Pajusalu, Peeter Päll ja Jüri Viikberg. Eesti murded ja kohanimed. 3., kohendatud ja täiendatud trükk. Tartu: Eesti Teaduste Akadeemia Emakeele Selts. 198.</ref><ref>Wiedemann, Ferdinand Johann 1868. Die Ehsteninseln in den lettischen Kirchspielen Marienburg und Schwaneburg in Livland. Bulletin de l’Académie Impériale des Sciences de St. Pétersbourg XIII. 502.</ref> Leivu keelen ommaq mitmõq õdaguvõro ja [[Tarto kiil|tarto]] keele joonõq, nt ''n''-[[seenkäänüs]]: ''ü'ten 'paagan'' 'üten paigan', ''de''-[[sissekäänüs]]: ''<nowiki/>'kambridõ'' 'kambrihe', ''de''-tunnusõga viisimäärsõnaq: ''<nowiki/>'kangõdõ'' ''<nowiki/>'''kistumaldaq, väegaq'.<ref>Karl Pajusalu 2018. Lõunaeesti murded. Tiit Hennoste (toimetaja), Ellen Niit, Karl Pajusalu, Peeter Päll ja Jüri Viikberg. Eesti murded ja kohanimed. 3., kohendatud ja täiendatud trükk. Tartu: Eesti Teaduste Akadeemia Emakeele Selts. 198.</ref> [[Ojansuu Heikki]] om arvanuq, et leivuq olliq Lätti lännüq Hargla ja [[Karula kihlkund|Karula kihlkunnast]] [[17. aastagasada|17. aastagasaa]] algusõn<ref>Ojansuu, Heikki 1912. Virolaiset siirtokunnat lättiläisalueella, niiden lähtöpaikka ja -aika. ''Suomalainen Tiedeakatemia: Esitelmät ja pöytäkirjat'' 1912. 12–15.</ref>.

[[Wiigi Kallõv|Wiigi Kalõvi]] dialektomeetrilidse uurmisõ perrä om leivu keel kõgõ lähemb hoobis tõisi lõunõeesti keelesaari kiiligaq ja viil sis võro keelegaq.<ref>Kalevi Wiik 1999. Etelä-Viron murrerajat Toomse–Pajusalun karttojen valossa. – ''Õdagumeresoomõ veeremaaq. Läänemeresoome perifeeriad''. Võro Instituudi toimõtiseq 6. Toim.Karl Pajusalu, Tõnu Tender. Võro. 93–114.</ref>

=== Vahtsõmb arvaminõ ===
Soomõ keeleuurja [[Kallio Petri]] vahtsõ arvamisõ perrä ei olõq leivu kiil osa võro keelest, a hoobis üts lõunaeesti keelerühmä kiil, miä lõunõeesti keelealast lakja läts'<ref>Kallio Petri 2021. The Position of Leivu. ''Erinumber / Special Issue: Uurimusi lõunaeesti keelesaartest / Studies on the South Estonian language islands (Leivu, Lutsi, Kraasna)''. Toim. Uldis Balodis, Karl Pajusalu. DOI: https://doi.org/10.12697/jeful.2021.12.2.05. 123–143.</ref>. 

Leivu keelen ommaq alalõ joonõq, miä näütäseq, et ta om lakja lännüq kimmähe inne 17. aastagasata (vabahelle nõstminõ). Tuud aigu läts Võro- ja Setomaalt inemiisi [[Lutsi]] ja [[Kraasna|Kraasnahe]], a [[Lutsi kiil|lutsi]] ja [[Kraasna kiil|kraasna]] keelen om tõisi lõunõeesti kiiliga rohkõmb ütisüisi ku leivu keelel ja ku noid või pitäq osas [[võro]] vai [[Seto kiil|seto]] keelest, sis leivu kiil om Kallio Petri perrä kimmähe eräle<ref>Kallio Petri 2021. The Position of Leivu. ''Erinumber / Special Issue: Uurimusi lõunaeesti keelesaartest / Studies on the South Estonian language islands (Leivu, Lutsi, Kraasna)''. Toim. Uldis Balodis, Karl Pajusalu. DOI: <nowiki>https://doi.org/10.12697/jeful.2021.12.2.05</nowiki>. 133.</ref>. 

Et leivu kiil Hargla kandi keelega lähkü om, pidä Kallio kõrvuisi elämise tulõmis, mitte lähküs keelesugulusõs.<ref>Kallio Petri 2021. The Position of Leivu. ''Erinumber / Special Issue: Uurimusi lõunaeesti keelesaartest / Studies on the South Estonian language islands (Leivu, Lutsi, Kraasna)''. Toim. Uldis Balodis, Karl Pajusalu. DOI: <nowiki>https://doi.org/10.12697/jeful.2021.12.2.05</nowiki>. 123–143.</ref>

== Keeleoppus ==
Leivu kiil om osa lõunõeesti keelerühmäst, miä umakõrda om [[Õdagumeresoomõ keeleq|õdagumeresoomõ kiili]] lõunõrühmän. Tuu tähendäs, et leivu keelen ommaq olõman õdagumeresoomõ kiili lõunõrühmä joonõq, midä ei olõq soomõ keelen, a ommaq [[Eesti kiil|eesti]] ja võro keelen – kolm pikkusastõnd, ''õ''-helü, [[piirikäänüs]], ''ga''-tunnusõlinõ [[ütenkäänüs]]<ref>Karl Pajusalu, Tiit Hennoste, Ellen Niit, Peeter Päll, Jüri Viikberg 2018. Eesti murded ja kohanimed. 3., kohendatud ja täiendatud trükk. Toimetaja Tiit Hennoste. 77.</ref>. Sammamuudu ommaq leivu keelen joonõq, miä näütäseq lõunõeesti keelerühmä kuulumist – afrikaadiq ja [[kurgupeethelü]], katsikpeethelle esiqsugumadsõq arõnõmisõq (*''kt'' > ''tt'' jne), ''olõma''-sõna kolmas käänüs ''om''<ref>Karl Pajusalu, Tiit Hennoste, Ellen Niit, Peeter Päll, Jüri Viikberg 2018. Eesti murded ja kohanimed. 3., kohendatud ja täiendatud trükk. Toimetaja Tiit Hennoste. 78–79.</ref>, sõnavara (''kõiv'' jpm).

=== Helüoppus ===

==== Peethelüq ====
Ka leivu keelen om olõman kurgupeethelü, miä tulõ ette sääl, kon taa ka [[Kakkõhelü ettetulõmisõ tävvelik nimekiri|võro keelen ette tulõ]].
{| class="wikitable"
|+Kakkõhelü õdagumeresoomõ algkeele ''t'' ja ''k'' asõmõl
!Õdagumeresoomõ algkiil
!Leivu kiil
!Võro kiil
!Eesti kiil
!Soomõ kiil
|-
|*''kalat''
|kalaq
|kalaq
|kalad
|kalat
|-
|''*kastõk''
|kastõq
|kastõq
|kaste
|kaste
|-
|*''tektäk''
|tetäq
|tetäq
|teha
|tehdä
|}
Niguq võro keelen, ommaq ka leivu keelen alalõ afrikaadiq, miä olliq olõman [[Õdagumeresoomõ algkiil|õdagumeresoomõ algkeelen]], a ommaq kaonuq näütüses [[Eesti kiil|eesti]] ja [[Soomõ kiil|soomõ]] keelest<ref>Kallio Petri 2007. Kantasuomen konsonanttihistoriaa. In Jussi Ylikoski & Ante Aikio (eds.), ''Sámit, sánit, sátnehámit: Riepmočála Pekka Sammallahtii miessemánu 21. beaivve'' 2007 (Mémoires de la Société Finno-Ougrienne 253). Helsinki: Société Finno-Ougrienne. 241–242.</ref><ref>Kallio Petri 2014. The Diversification of Proto-Finnic. In Joonas Ahola & Frog (eds.), ''Fibula, Fabula, Fact: The Viking Age in Finland'' (Studia Fennica Historica 18). Helsinki: Suomalaisen Kirjallisuuden Seura. 157–158.</ref><ref>Kallio Petri 2018. Vanhan kirjaeteläviron äännehistoriaa.  In  Jüvä Sullõv (ed.), ''Valitsõmis jaotusõst keeleaoluuni'' (Võro Instituudi toimõndusõq 33). Võro: Võro Instituut. 122–123.</ref>.
{| class="wikitable"
|+Õdagumeresoomõ afrikaadiq seo ilma ao keelin<ref>Kallio Petri 2021. The Position of Leivu. ''Erinumber / Special Issue: Uurimusi lõunaeesti keelesaartest / Studies on the South Estonian language islands (Leivu, Lutsi, Kraasna)''. Toim. Uldis Balodis, Karl Pajusalu. DOI: <nowiki>https://doi.org/10.12697/jeful.2021.12.2.05</nowiki>. 124.</ref>
!Õdagumeresoomõ algkiil
!Leivu kiil
!Võro kiil
!Eesti kiil
!Soomõ kiil
|-
|''*cika''
|tšiga
|tsiga
|siga
|sika
|-
|''*conki-''
|tšuong'ma
|tšong'ma
|songima
|sonkia
|-
|*''keüci''
|käüdž
|köüds'
|köis
|köysi
|-
|''*süci''
|üdži
|hüdsi
|süsi
|sysi
|}
Leivu keelen om ''h'' pia egält puult ärq kaonuq. Ku võro keelen on ''h'' alalõ püsünüq nii sõna algusõn, kesken ku lõpun, sis leivu keelen ommaq nuuq kaonuq. Nii om võro ''hopõn'' leivu keelen ''(u)opõn'', võro ''raha'' om leivu keelen ''ra'a''<ref>Anu Haak, Karl Pajusalu, Grete Juhkason, Tuuli Tuisk, Miina Norvik, Mervi Kalmus, Lembit Vaba, Pire Teras, Mari Mets, Triin Iva 2014. ''Eesti murded IX.'' ''Lõunaeesti keelesaarte tekstid''. Tallinn: Eesti Keele Instituut, Tartu Ülikool. 14.</ref>. Mõnikõrd om metateesigaq ''h'' parõmbalõ alalõ püsünüq ütetsilbiliisi sõnno seen, nt ''vohn'' 'vana'<ref>Anu Haak, Karl Pajusalu, Grete Juhkason, Tuuli Tuisk, Miina Norvik, Mervi Kalmus, Lembit Vaba, Pire Teras, Mari Mets, Triin Iva 2014. ''Eesti murded IX.'' ''Lõunaeesti keelesaarte tekstid''. Tallinn: Eesti Keele Instituut, Tartu Ülikool. 15.</ref>.
{| class="wikitable"
!Õdagumeresoomõ algkiil
!Leivu kiil
!Võro kiil
!Eesti kiil
!Soomõ kiil
|-
|''*hepoinen''
|(u)opõn
|hopõn
|hobune
|hevoinen
|-
|*''raha''
|ra'a
|raha
|raha
|raha
|-
|*''vanha''
|vohn
|vana
|vana
|vanha
|}
Üts esiqerälidsembit juuni leivu keelen om sõna algusõ ''j''-i muutuminõ ''d'''-s<ref>Anu Haak, Karl Pajusalu, Grete Juhkason, Tuuli Tuisk, Miina Norvik, Mervi Kalmus, Lembit Vaba, Pire Teras, Mari Mets, Triin Iva 2014. ''Eesti murded IX.'' ''Lõunaeesti keelesaarte tekstid''. Tallinn: Eesti Keele Instituut, Tartu Ülikool. 15.</ref>. Säänesama asi om juhtunuq ka äänis- ja kesvepsä keelen.
{| class="wikitable"
!Õdagumeresoomõ algkiil
!Leivu kiil
!Võro kiil
!Eesti kiil
!Vepsä kiil
!Soomõ kiil
|-
|''*jalka''
|d'alg
|jalg
|jalg
|d'oug
|jalka
|}

==== Vabahelüq ====
Kuikiq lõunõeesti keelerühmän om [[vabahelle kokkokõla]] inämbüisi alalõ hoitunuq, es olõq leivu keele üleskirotamisõ ja lindi pääle võtmisõ aol tuu inämb peris kimmäs ja nätäq om ''õ''-, ''ä''- ja ''ü''-kokkokõla kadomist<ref>Sulev Iva 2015. Liivi, Ludzi ja Kraasna maarahva kiil. Keel ja Kirjandus, 7. 516.

</ref>.
{| class="wikitable"
|+
Vabahelü kokkokõla lõunõeesti keelin<ref>Sulev Iva 2015. Liivi, Ludzi ja Kraasna maarahva kiil. Keel ja Kirjandus, 7. 516.</ref>
!Õdagumeresoomõ algkiil
!Leivu kiil
!Võro kiil
!Eesti kiil
!Soomõ kiil
|-
|*''elänüt''
|elanu(q)
|elänü(q)
|elanud
|elänyt
|-
|''*suurõn''
|suure
|suurõ
|suure
|suuren
|}
Lõunõeesti kiili ütisjuun om ka vana *''äi''-katsivabahelü alalõhoitminõ<ref>Kallio Petri 2018. Ensitavun diftongit kantasuomessa. In Sampsa Holopainen & Janne Saarikivi (eds.), Perì orthótētos etýmōn: Uusiutuva uralilainen etymologia (Uralica Helsingiensia 11), Helsinki: Société Finno-Ougrienne. 261–262.</ref><ref>Kallio Petri  2018. Vanhan kirjaeteläviron äännehistoriaa. In Jüvä  Sullõv (ed.), Valitsõmis jaotusõst keeleaoluuni (Võro Instituudi toimõndusõq 33), Võro: Võro Instituut. 123.</ref>.
{| class="wikitable"
|+Õdagumeresoomõ katsikvabahelü ''*äi'' seo ilma ao keelin<ref>Kallio Petri 2021. The Position of Leivu. ''Erinumber / Special Issue: Uurimusi lõunaeesti keelesaartest / Studies on the South Estonian language islands (Leivu, Lutsi, Kraasna)''. Toim. Uldis Balodis, Karl Pajusalu. DOI: <nowiki>https://doi.org/10.12697/jeful.2021.12.2.05</nowiki>. 124–125.</ref>
!Õdagumeresoomõ algkiil
!Leivu kiil
!Võro kiil
!Eesti kiil
!Soomõ kiil
|-
|*''säic̆cen''
|säidze
|säidse
|seitse
|seitsemän
|-
|''*väicci''
|väitš
|väits'
|veits
|veitsi
|}
Vanast lõunõeesti keele katsikvabehelüst *''ai'' om muial saanuq ''ei'', a leivu keelen om vana ''*ai'' viil alalõ<ref>Kallio Petri 2018.  Vanhan  kirjaeteläviron  äännehistoriaa. In Jüvä  Sullõv (ed.), Valitsõmisjaotusõst keeleaoluuni (Võro Instituudi toimõndusõq 33). Võro: Võro Instituut. 124–126.</ref>.
{| class="wikitable"
|+Õdagumeresoomõ katsikvabahelü ''*ai'' seo ilma ao keelin
!Õdagumeresoomõ algkiil
!Leivu kiil
!Võro kiil
!Eesti kiil
!Soomõ kiil
|-
|*''haimo''
|aim
|hõim
|hõim
|heimo
|-
|''*laipa''
|laib
|leib
|leib
|leipä
|}

=== Mooduoppus ===
Lõunõeesti keele üts' tähtsämbit erijuuni om kats püürdkunda tegosõna käändmisel<ref>Pajusalu Karl 1996 Multiple Linguistic Contacts in South Estonian: Variation of Verb Inflection in Karksi. (''Turun yliopiston suomalaisen ja yleisen kielitieteen laitoksen julkaisuja'' 54). Turku: Turun yliopisto. 49–56.</ref><ref>Pajusalu Karl 2018. Lõunaeesti murded. Peatükk raamatus: Tiit Hennoste (toimetaja), Ellen Niit, Karl Pajusalu, Peeter Päll ja Jüri Viikberg. Eesti murded ja kohanimed. 3., kohendatud ja täiendatud trükk. Tartu: Eesti Teaduste Akadeemia Emakeele Selts. 82–83.</ref>, miä tulõ vällä kolmandan (''timä'') käänüssen. Tõsõn püürdkunnan om lõpun ''-s: päiv paistus'', tõnõ om ilma lõpuldaq: ''timä tege''. Ka leivu keelen ommaq nuuq kats' püürdkunda alalõ.
{| class="wikitable"
|+Õdagumeresoomõ püürdkunnaq seo ilma ao keelin<ref>Kallio Petri 2021. The Position of Leivu. ''Erinumber / Special Issue: Uurimusi lõunaeesti keelesaartest / Studies on the South Estonian language islands (Leivu, Lutsi, Kraasna)''. Toim. Uldis Balodis, Karl Pajusalu. DOI: <nowiki>https://doi.org/10.12697/jeful.2021.12.2.05</nowiki>. 126.</ref>
!Õdagumeresoomõ algkiil
!Leivu kiil
!Võro kiil
!Eesti kiil
!Soomõ kiil
|-
|''*teke''
|tege
|tege
|teeb
|tekee
|-
|''*tekebät''
|tiegeväq
|tegeväq
|teevad
|tekevät
|-
|*''teki''
|tiegi
|tegi
|tegi
|teki
|-
|''*tekit''
|tiekki
|teiq
|tegid
|tekivät
|}

== Keelenäüdüs ==
''nuurjezand uoll' ül'nu: vohnjeza, süü jernit'!''

– ''ei näeq, mina ei näe''.

– ''vohnjeza, ehk uom nuur tütrik!''

– ''tuu seja, tuu seja'', ''kuoes uom, kuoes om''!<ref>Valter Niilus 1937. Valimik leivu murdetekste = Choix de textes dialectaux leivu. Tartu: Akadeemiline Emakeele Selts. ISBN: 978-9949-897-75-9. lk 10.</ref>

== Lätteq ==
[[Katõgooria:Leivu kiil]]
