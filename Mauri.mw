{{VõromaaKülä|nimi=Mauri|lon_sec=18|lon_deg=27|lat_sec=35|lon_min=16|lat_deg=57|lat_min=40}}

'''Mauri''' om [[külä]][[Võro maakund| Võro maakunnan]] [[Vahtsõliina kihlkund|Vahtsõliina kihlkunnan]] [[Rõugõ vald|Rõugõ vallan]]. 

Inne [[Eesti]] umavalitsuisi tallituspüürdmist [[2017]]. aastagal käve külä [[Miss'o vald|Miss'o valda]]. 

Külän ommaq inämbüisi mõtsaq, niidüq, kingoq, oroq ja likõqmaaq. Külä lõunõjaon ommaq [[Korgõmägi (Mauri)|Korgõmägi]], [[Peebumägi]] ja [[Kuusõbimägi]]. Maurist veidüq õdagu poolõ jääseq Kõrb- ja Linnasjärv. 

Hummogu puul om külä piiris [[Raudoja (Rõugõ)|Raudoja]], külä hummogujaon ommaq viil [[Aeniidü (Mauri)|Aeniidü]], [[Niitkaniidü mägi|Niitkaniidü]] ja [[Uibumägi (Mauri)|Uibumägi]]. Külä põh'ajaon ommaq suusaar [[Nakrisaar]], [[Linnasmägi]] ja [[Katõpedäjämägi]]. Mauri külä keskjaon om [[Jaanimägi (Mauri)|Jaanimägi]], miä võidsõ nime perrä vanastõ ollaq jaanitulõ tegemise kotus. Sääl lähkon ommaq viil [[Soehavvamägi]], [[Laidrasuu]] ja [[Mar'asaarõmägi]]. 

[[2012]]. aastagast pääle toimõndas Mauri põliskotõ külä, miä köüt kokko keskkunnahoitjaq inemiseq. Luudava külä mõttõs om püündäq võimaligult suurõ esiqmajandamisõ poolõ ja tallitaq kuunkõlan luudusõga. Küläelo kõrraldamisõ man om alossõs võet [[Vladimir Megre]] raamadusar'an „Vinnemaa heliseväq tsiidreq” ärq tuuduq mõttõq.

== Lätteq ==

[[katõgooria:Vahtsõliina kihlkunna küläq]]
[[Katõgooria:Rõugõ valla küläq]]
<references />{{RõugõVald}}
