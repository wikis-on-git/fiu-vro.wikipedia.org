
Mauri om külä Võro maakunnan Rõugõ vallan. 

Inne Eesti umavalitsuisi tallituspüürdmist 2017. aastagal käve külä Misso valda. Kihlkundi jaotuse perrä käve külä Vahtsõliina kihlkunda. 

Külän ommaq inämbüisi mõtsaq, niidüq, kingoq, oroq ja likõmaaq. Külä lõunõjaon ommaq Korgõmägi, Peebumägi ja Kuusõbimägi. Maurist veidüq õdagu puule jäävaq Kõrb- ja Linnasjärv. 

Hummogu puul om külä piiris Raudoja, külä hummogujaon ommaq viil Aeniidü, Niitkaniidü ja Uibumägi. Külä põh’ajaon ommaq suusaar Nakrisaar, Linnasmägi ja Katõpedäjämägi. Mauri külä keskjaon om Jaanimägi, mink võis nime perrä vanastõ olla jaanitulõ tegemise kotuses. Sääl lähkon ommaq viil Soehavvamägi, Laidrasuu ja Mar’asaarõmägi. 

Alostõn 2012. aastagast toimõndas Mauri põliskotusõq külä, mink köüt kokko keskkunnahoitjaq inemiseq. Luudavaq külä mõttõs om püündäq võimaligult suurõ esiq kamandamise puule ja tallitadaq kokkokõlan luudusega. Küläelo kõrraldamisel om alosõs võetu Vladimir Megre raamadusar’an „Vinnemaa heliseväq tsiidre” ärq tuudu mõttõq.
