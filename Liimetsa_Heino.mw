{{Elokäük 
 | nimi = Liimetsa Heino
 | eestikeeline_nimi = Heino Liimets
 | pilt = 
 | sünnüaig = [[22. vahtsõaastakuu päiv]] [[1928]]
 | sünnüpaik = [[Peräjärve külä]], [[Karula kihlkund]]
 | kuulmisaig = [[30. mahlakuu päiv|30. mahlakuu pääväl]] [[1989]]
 | kuulmispaik = [[Talliin]]
 | matmispaik = [[Tarto]] [[Raadi kalmuaid]]
 | ammõt = kasvatustiidläne
 }}

'''Liimetsa Heino''' ('''Heino Liimets''', aastagani 1936 '''Heino Liebert''', 1928-1989) oll' [[kasvatustiidüs|kasvatustiidläne]], [[loogiga]]- ja [[psükoloogia]]oppõjoud, [[Eesti]] edimäne kasvatustiidläsest akateemik. 

==Elokäük==

Liimetsa Heino sündü [[22. vahtsõaastakuu päiv|22. vahtsõaastakuu pääväl]] [[1928]] [[Karula kihlkund|Karula kihlkunnan]] [[Vana-Antsla vald|Vana-Antsla vallan]] [[Peräjärve külä]]n. Tä oll' uma esä Piiri mõtsavahi Johani ja imä Ella edimäne poig. Tä käve Saru ja Taheva algkoolin. Joba 4. klassist naas' saatma jutukõisi murdõvõistlusõlõ, sai sääl tõsõ kotusõ.

Huvi uma keele vasta püssü ja ku tütrel Airil tull' ülikoolin aig [[Ähijärv]]e kanti kiilt korjama minnäq, jätt' esä umaq tegemiseq ja läts' tütrele appi. Heino pidi väega luku [[Võro kiil|võro keelest]] ja [[Võromaa]]st, tund' häste Lõuna-Eesti kultuuriluku. Kodokandin kõnõl' iks võro kiilt. 

1947. aastagal lõpõt' Heino Valga keskkooli hõpõmedäliga. Tarto ülikoolin oppõ tä eesti keele ja kirändüse nink loogiga ja psükoloogia oppajas. Uma uno [[Koemetsa Enn]]u mõotusõl pidi tä esiq tähtsämbäs psükoloogiat. 

Pikembält tüüt' Heino Tarto ülikoolin ja Talliina pedagoogilidsõn instituudin. Lugi didaktiga, kasvatusteooria, korgõkoolipedagoogiga, arõngu- ja sotsiaalpsükoloogia nink pedagoogilidsõ psükoloogia kursuisi. Timä opilaisist (aspirandõst) om tiidüskraadi kaitsnu 23. Timä kirotuisi om ilmunu päält 390, timäst hindäst om kirotõt päält 70 kõrra.

Heino mõist' häste kiili: vabalt soomõ, s'aksa ja vinne kiilt, veidemb poola ja inglüse kiilt. Tä oll' haridusministri [[Eiseni Ferdinand]]i sõbõr ja nõvvoandja. Mõlõmbaq Võromaa miheq saiq ütsütest häste arvo ja peiväq luku tõõsõ arvamiisist. 

Heino kuuli [[30. mahlakuu päiv|30. mahlakuu pääväl]] [[1989]] [[Talliin]]an, tä om matõt [[Tarto]] [[Raadi kalmuaid]]a. 

==Pereq==

*Esä: Liimetsa Johan (1891-1963), mõtsavaht
*Imä: Liimetsa (Koemetsa) Ella (1902-1990), kasvatustiidläse [[Koemetsa Enn]]u sõsar
*Sõsaraq-veleq: 
**Jullisõ Maret (sünd. 1934), eesti keele ja kirändüse oppaja
**Liimetsa Enn (sünd. 1942), diplomaat
**?
**?
*Naanõ: Liimetsa (Anderssoo) Aino (sünd. 1930), hambaarst
*Latsõq: 
**Sorokini Reet (sünd. 1954), s'aksa filoluug
**Liimetsa Airi (sünd. 1959), kasvatustiidüse oppõjoud

==Haridus==

*1936-1937 Saru algkuul
*1937-1942 Taheva algkuul
*1942-1947 Valga keskkuul (lõpõt' hõpõmedäliga)
*1947-1952 [[Tarto ülikuul|Tarto ülikooli]] aoluu-keeletiidüskund, lõpõt' eesti keele ja kirändüse nink loogiga- ja psükoloogiaoppaja kutsõga
*1953-1956 Tarto ülikooli pedagoogigakatiidre aspirantuur
*1959 kaits' pedagoogigakandidaadi väitekirä ''"Koolisisese metoodilise töö süsteem"''

==Tüükotussõq==

*1950-1952 Tarto Oppajidõ Instituudi ja Tarto Muusigakooli loogiga- ja psükoloogiaoppaja
*1952-1953 VÕT-i pedagoogiga- ja psükoloogiakatiidre juhataja, ütelidse Talliina Oppajidõ Instituudi ja Talliina 2. keskkooli psükoloogiaoppaja
*1953 Haridusministeeriümi opikidõ osakunna juhataja
*1956-1975 Tarto ülikooli pedagoogigaoppõjoud (aastagast 1963 pedagoogigakatiidre juhataja, aastagast 1966 dotsent)
*1959-1961 PTUI tiidrü nink Tarto kunstikooli ja Tarto 8. keskkooli pedagoogiga- ja psükoloogiaoppaja
*1975-1989 TPedI pedagoogiga- ja psükoloogiaoppõjoud (aastagast 1985 prohvesri kohussõtäütjä ja katiidre juhataja)

==Ütiskundlinõ tegevüs==

*1975-1988 NSVL Psükoloogõ Seldsi Eesti osakunna päämiis
*Juhõnd' aastagast 1962 oppajidõ uurmistüü kursuisi
*Oll' 1972. a. luud Ütiskundlidsõ Pedagoogiga Uurmisõ Instituudi juhataja
*Kuulu ENE ja mitmõ aokirä ("Haridus", "Voprosõ Psihhologii", "Kultuur ja Elu" jt.) toimõnduskolleegiummi

==Tiidüstüü==

Uurõ koolikõrraldus- ja kasvatusteooria, sotsiaalpsükoloogia ja didaktiga küsümüisi. Kirot' umbõs 80 populaartiidüslist ja 150 tiidüslist artiklit nink 6 monograafiat. 

==Tunnustusõq==

*1967-st aastagast NSVL Pedagoogigaakateemiä akateemik (asotajaliigõq)
*1982-st aastagast [[Helsingi ülikuul|Helsingi ülikooli]] avvodoktor
*1985-st aastagast [[Tampere ülikuul|Tampere ülikooli]] avvodoktor
*1985 - ENSV tiindsä tiidläne

==Mälehtüse hoitminõ==

1990-st aastagast om peet Liimetsa Heino mälehtüspäivi, kon timäst kõnõlõsõq sõbraq ja opilasõq.

==Kirändüs==
*"Liimetsa Heino- umast aost iin olnu Karula miis", Eksta Viivi, [[Uma Leht]] 146, 2008.

[[Katõgooria:Võromaa inemiseq]]
