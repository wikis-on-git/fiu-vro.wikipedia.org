[[File:Europäischer_Rechnungshof.jpg|right|thumb|Õuruupa Kontrollikoda]]

'''Õuruupa Kontrollikoda''' kontroll [[Õuruupa Liit|Õuruupa Liidu]] raha pruukmist. Kontrollõ tulõmusõq esitedäs aastagaruandih [[Õuruupa Parlament|Õuruupa Parlamendilõ]], kiä või eelarve täütmise tuuperrä hääst kittä vai hääst kitmäldä jättä. Õuruupa Kontrollikoda om üts säitsmest [[Õuruupa Liidu institutsiooniq|Õuruupa Liidu institutsioonist]]. 

Õuruupa Kontrollikoda om [[Luxembourg]]in. 

Õuruupa Kontrollikua tüüd juht kolleegium, kohe kuulus õgast Õuruupa Liidu riigist üts liigõq. Õuruupa Kontrollikua liikmõq nimetäs kuvvõst aastagast ammõtihe [[Õuruupa Liidu Nõvvokogo]], koh õka Õuruupa Liidu riiki esindäs ministri. 

2004.–2016. aastagal oll' Eestist nimetedü Õuruupa Kontrollikua liigõq [[Kaljulaiu Kersti]]. Päält tuud, ku [[Riigikogo]] oll' Kaljulaiu Kersti presidendist valinu, pakk' Eesti valitsus 2016. aastaga rehekuu 10. pääväl Õuruupa Kontrollikua vahtsõ liikmõ kandidaadist [[Pardsi Juhan]]i. 

{{Õuruupa Liidu institutsiooniq}}



[[Katõgooria:Õuruupa]]
