'''Muhumaa'''


Muhumaa om aoluulinõ Saarõmaa kihlkund Õdagu-Eestin. Muhumaast põh'a ja hummogu poolõ jääs Läänemaa. Muhumaa põlistrahvast kutsutas muhulaisis ja Muhun kõnõldas muhu kiilt. Muhu saarõ pindala üten laidõgaq om 206 km2. 
Vallan om saisoga 01.01.08 elänikke 1925. Vallan om üts asula - Liiva, kon om 203 elänikku. Ja vallan om ka üts satam - Kuivastu satam. Saarõmaa ja Muhumaa vaihõl om Väike väin ja Väikese väina tamm, mandri ja Muhumaa vaihõl sõitvaq praamiq. Muhumaa kõrval om mitu laidu, suurõmbaq ommaq Kõinastu laid, Kesselaid, Suurlaid, Viirelaid ja Võilaid. Saarõn om üts koolitarõ, tuu om põhikuul ja tuu om Liivan. Koolin om latsi kokko 133. 
Muhu vallan om 52 küllä: Aljava, Hellamaa, Igaküla, Kallaste, Kantsi, Kapi, Kesse, Koguva, Kuivastu, Külasema, Laheküla, Lalli, Leeskopa, Lehtmetsa, Lepiku, Levalõpme, Liiva, Linnuse, Lõetsa, Mõega, Mõisaküla, Mäla, Nautse, Nurme, Nõmmküla, Oina, Paenase, Pallasmaa, Piiri, Põitse, Pädaste, Päelda, Pärase, Raegma, Rannaküla, Raugi, Rebaski, Ridasi, Rinsi, Rootsivere, Rässa, Simisti, Soonda, Suuremõisa, Tamse, Tupenurme, Tusti, Vahtraste, Vanamõisa, Viira, Võiküla ja Võlla. Muhu vallan om väega illos ja putmaldaq luudus ja sõbraliguq inemiseq. 
Muhu saarõn, Koguva külän om sündünüq ka kuulsa kirämiis Juhan Smuul. Parhilla om Koguva külän Muhu muusõum. Muhu saarõ naasõq tegeväq väega ilosat käsitüüd ja Muhu rahvarõivaq ommaq populaarsõq ja kimmähe kõgõ herksämbäq terven Eestimaan. Muhumaa tunnislausõq om: Muhumaa - saar, kon aig hengäs.


----


Kaeq viil:
[www.muhu.ee]
[www.muhu.info]
[www.muhu.rehepapp.com]
[[www.et.wikipedia.org/wiki/Muhu]]
