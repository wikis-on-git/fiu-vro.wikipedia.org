[[Pilt:Muhu.jpg|thumb|350px|Muhumaa kaart]]
[[Pilt:NorthMuhuCoast.JPG|thumb|350px|Muhumaa põh'apoolinõ mereviir]]

'''Muhu''' saar vai '''Muhumaa''' om saar Õdagu-[[Eesti]]n [[Saarõmaa (saar)|Saarõmaa]] ja suurõmaa vaihõl. Muhumaast põh'a ja hummogu poolõ jääs [[Läänemaa]]. Muhumaa põlistrahvast kutsutas muhulaisis ja Muhun kõnõldas [[muhu kiil]]t. 

Muhun om vanast olnuq 52 küllä. Parhillaq, päält [[Rebaski]] külä hindäperi saamist, om Muhun 53 küllä. 

== Maatiidüs ==
[[Pilt:EE Muhu.PNG|left|thumb|150px|Muhumaa kotus Eestin]]
Muhu saarõ pindala üten väikeisi saarõkõisiga om 206 km². Saarõmaa ja Muhumaa vaihõl om Väike väin ja Väikese väinä tamm. Suurõmaa ja Muhumaa vaihõl sõitvaq praamiq. Muhumaa kõrval om mitu väikeist saarõkõist, suurõmbaq ommaq Kõinastu, Kesselaid, Suurlaid, Viirelaid ja Võilaid.

== Luudus ==
Muhumaal om väega illos ja putmaldaq luudus ja sõbraliguq inemiseq. Muhu saarõn, Koguva külän om sündünüq ka kuulsa kirämiis Juhan Smuul. Parhilla om Koguva külän Muhu muusõum. 

== Kultuur ==
Muhu saarõ naasõq tegeväq väega ilosat käsitüüd ja Muhu rahvarõivaq ommaq populaarsõq ja kimmähe kõgõ herksämbäq terve Eestimaa pääl. 

Muhu naisi vahtsõmb [[ündrik]] om uma kõlladse värmi saanu [[Edimäne ilmasõda|Edimädse ilmasõa]] aol saarõ mano merde jäänüisi säksä miine [[Püssäruuh|püssärohost]], midä rõiva värmmises pruukma naadiq.

Saarõ pääl om üts koolitarõ, tuu om põhikuul ja tuu om Liiva külän. Koolin om latsi kokko 133. 

Muhumaa tunnislausõq om: ''Muhumaa – saar, kon aig hengäs''.

== Pildiq ==
<gallery>
Pilt:muhumuseum.jpg|[[Muhu muusõum]]
Pilt:Muhuchurch.JPG|[[Muhu Katariina kerik]]
Pilt:Old village.JPG|[[Mõega]] külä
Pilt:Cliffs.JPG|[[Üügu pank]]
</gallery>

== Kaeq viil ==
* [[Muhu kihlkund]]
* [[Muhu vald]]

== Välislingiq ==
* [http://www.muhu.ee Muhu valla kodoleht]
* [http://www.muhu.info Muhu turismiinfo]
* [http://www.et.wikipedia.org/wiki/Muhu Muhu saarõst eesti vikipeediän]

{{Koord}}
[[Katõgooria:Eesti saarõq]]
[[Katõgooria:Saarõmaa]]
