{{provints
|  nimi = Quebeci provints
|  riik = Kanada
|  suurus = 1 542 056 
|  elänikke = 7 750 504 (2008)
|  keskus = Quebec City
|  kaardi_pilt = [[Pilt:Quebec, Canada.svg|250px]]
|  kaardiallkiri = Kon Quebec Kanadan om
}}

'''Quebec''' om [[Kanada]] provints. 

==Quebeci nimest==

Ku [[Cartier' Jacques]] rännäs' 1535. a. St. Lawrence'i jõkõ pite allapoolõ jousõ tä ütte paika, kon jõgi lätt ahtambas. Säält löüd' tä külä, midä [[irokeesiq]] kutsiq Stadaconas. Ao minnen kattõ tuu külä ärq ja kotust naati kutsma ''Quebecqkis''. Algonkini, krii ja mikmaki keelin tähendäs ''kepek'' jõõkitsust vai kotust, kon jõgi lätt kitsambas. 

1603. a. kästi tõsõl prantsusõ maiõuurjal Champlaini Samuelil luvvaq mõnõq asundusõq [[Põh'a-Ameeriga]]n. 1608. a. lõi tä üten 28 mihega külä tuu paiga lähkon, kon Stadacona oll' olnuq. Champlain pand' küläle nimes Quebeci asundus. Tuust sai edimäne [[Prantsusmaa|Prantsusõ]] asundus Põh'a-Ameerigan, miä jäi püsümä. Tuud nimme tarvitõdiq külä kotsilõ inämb ku 150 aastakka. Peräst 7-aastagast sõta (1756-1763) and' Prantsusmaa umaq kolooniaq [[Ütiskuningriik|Ütiskuningriigilõ]]. 1774. a. Briti statuut suurõnd' asundusõ piire. Õigõq pia pagõsiq sinnäq Ameeriga revoluts'ooni iist tuhandaq lojalistiq. 1791. a. otsust' Briti val'tsus jälq piiriq ümbre tetäq ja lõi Alamb-Kanada (miä oll' päämädselt [[prantsusõ kiil|prantsuskiilne]]) ja Ülemb-Kanada (miä oll' päämädselt [[inglüse kiil|inglüskiilne]]). 1841. a. nuuq alaq pantiq kokko Kanada provintsis. 1867. a., ku luudi Kanada Dominjon, luudi ka vahtsõnõ Quebeci provints. 

[[Katõgooria:Kanada]]

[[et:Québeci provints]]
[[en:Quebec]]
