{{Elokäük
|pilt=SaarõEvar 16122008.jpg
|pildiallkiri=Saarõ Evar 16. joulukuu pääväl 2008
|nimi=Saarõ Evar
|eestikeeline_nimi=Evar Saar
|sünnüaig=[[16. põimukuu päiv]] [[1969]]
|sünnüpaik=
|rahvus=
|ammõt=keeletiidläne, aokiränik, talopidäjä
}}
'''Saarõ Evar''' ('''Evar Saar''', sünd. 1969) om keeletiidläne, aokiränik ja talopidäjä. Tä om perit [[Urvastõ kihlkund|Urvastõ kihlkunnast]] [[Horma]] küläst Vahtsõ-Horma talost. Evar om [[Võromaa]] inemiisi käest kor'anu kümnit tuhandit kotussõnimmi, noid uurnuq nink noist loonuq Aoluulidsõ Võromaa Kotussõnimmi Andmõbaasi (AVKA). Kotussõnime omma kantuq avaligult [[Eesti põhikaart|Eesti põhikaardi]] ja erälde kihina [[Maa-ammõt|Maa-ammõdi]] kaardiserveri kotussõnimmi rakõndusõ pääleq. Tä om olnuq [[ABC kiräoppus ja lugõmik|võro aabidsakogo]] ja liigõq, om kirotanuq võrokeelitsit juttõ ja luulõtuisi [[Uma Leht|Umalõ Lehele]], [[Võro-Seto tähtraamat|Võro-Seto tähtraamatuhe]] ja muialõ, tennüq võrokeelitsit [[raadio]]saatit nink mitmit kõrdo üles astnuq [[Kaika suvõülikuul|Kaika suvõülikoolõn]]. Evar om opanu [[Tarto Ülikuul|Tarto Ülikoolin]] võro kiilt ja juhtnuq tudõngidõ keelekorjust. 2014. a tull´ vällä Saarõ Evari luulõtuisi kogo. 

==Haridus==
* 1984-1987 Osola Põhikuul
* 1987-1996 Võro I Keskkuul
* 1996-2001 [[Tarto Ülikuul]], B.A. [[aokirändüs]]en 
* 2001-2002 Tarto Ülikuul, M.A. eesti ja soomõ-ugri [[keeletiidüs]]en
* 2002-2008 Tarto Ülikuul, PhD eesti ja soomõ-ugri [[keeletiidüs]]en

==Tüükotussõq==
* 1995-2004 [[Võro Instituut|Võro Instituudi]] spetsialist-kotussõnimeuurja
* aastagast 2004 Võro Instituudi tiidrü

==Ütiskundlinõ tegevüs==
* Evar om [[Võro Selts VKKF|Võro Seldsi VKKF]] juhatusõ liigõq. Aastagil 1997-1998 oll' tä juhatusõ edemiis.
* [[Sõmmõrpalo vald|Sõmmõrpalo vallavolikogo]] liigõq.

==Teossõq==
* "Võrumaa kohanimede analüüs enamlevinud nimeosade põhjal ja traditsioonilise kogukonna nimesüsteem", Tarto, 2008, doktoritüü.
* „Kõnõla mõtsan mädänü puuga. Luulõtuisi aastist 1991-2014“, Vahtsõ-Horma talu, 2014.

==Tunnustusõq==
* 2004 - Valgõtähe V klass

==Välislink==
* [http://www.eki.ee/knab/p_vq_et.htm Aoluulidsõ Võromaa Kotussõnimmi Andmõbaas]
* [http://www.umaleht.ee/index.php?leht=3333&keel=120]
* [http://www.umaleht.ee/index.php?leht=7587&keel=267]

[[Katõgooria:Võromaa inemiseq]]
