'''Kuuldminõ''' om üts viiest [[miil|meelest]]. Kuuldmisõ riistaq ommaq [[kõrv]]aq. 

Ku [[helü|helülainõq]] kõrva tulõvaq ja trumminaha külge putusõq, sõs kuulõmiq miiq hellü. Kuuldmisõ [[närv]]iq saatvaq sõs kuult helü tundmisõ edesi [[ai]]u poolõ. Et õigõ pall'o helülainit kõrva saas, om välimäne kõrv kausi viisi lag'a luud ja miiq võimiq helü kuuldmist viil suurõmbas tetäq, kui üte kuuldmisõ toro, miä pasuna ehk lehtre viisi tett om, peenikese otsaga kõrva panõmiq. Tuuläbi võimiq võimiq viil inämb helülainit kõrva juhatadaq, miä hääle suurõmbas ja selgembäs tege. 

Rassõ kuuldminõ ja kõrvõtumas jäämine võivaq mitmõt viisi sündüdä. Sagõdahe tulõ rassõ kuuldminõ tuust, et kõrvasitta nii pall'o kõrva himmitses, et kuuldmisõ uus täüs saa topitus ja kinniq sulutas ja helülainõq trumminaha külge ei võiq küündüq. Om lugu nii, sõs või jo kõrraperäline kõrva puhastaminõ kuuldmisõ jälq selges tetäq. Ent ommaq kuigiviisi, kas sündümisest saaniq ehk mõnõ haigusõ läbi kõrva liikmekeseq sisemätsen kõrvan ärqrikkunuq, sõs kõrvõtu ehk rasõda kuuldmisõgaq inemine inämb kõrva tervüst ei saaq ja piät kõrvõtumas jäämä ehk kasina kuuldmisõgaq rahul olõma.

==Kirändüs==

* [[Hurda Jakob]], "Inemisest", Tarto Kalender 1868; vahtsõst vällä annõt raamadun "[[Looja ees]]", Tarto, 2005.

[[Katõgooria:Inemine]]

[[en:Hearing (sense)]]
