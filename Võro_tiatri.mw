[[Pilt:Buss Hansahuuv 2006.jpg|250px|thumb|Võrokeeline näütemäng "Buss" Tarton Hansahoovin 2006. a. hainakuun]]

'''Võro tiatri''' all peetäs hariligult silmän võro keelen tettüt tiatrit. Viimädse paari aastakümnegaq om [[võro kiil]] saanuq tiatrin väega hinnatus. Tiatritegejide tsõõr om lagja: külä näüteringiq, koolilatsõq, täüskasunuq liinan, puulkutsõlidsõst projektitiatrist kutsõlidsõ tiatrini vällä. Tiatrikunst om üts viimätside aastidõ joosul inämbarõnuq võrokeeline kultuurivaldkund.

Võrokeelidse tiatri hällüs või pitäq [[Kaika suvõülikuul|Kaika suvõülikuulõ]], kon om ette kannõt mitmit sääntsit tükke, miä ommaq ildampa saanuq kutsõlisõgiq tiatri repertuaari osas.

Vahtsõmba ao kõgõ jovvulidsõmb võro keelen tiatritekij om olnuq puulkutsõlinõ projektitiatri [[Võro Tiatriateljee]], miä oll' innembidse [[Võro Rahvatiatri]] perrätulõja. 1999. aastagast pääle toimõnd' tä uma programmi perrä, mink tagapõh'as oll' uma kiil ja kultuur. Tuusjaos tarvitõdi väärtkirändüst ja -dramaturgiat. 1999-2005 om lava pääle tuud mitu võrokeelist tükkü. Kolm lavastust om saanuq Grand Prix' üleriigilidsel harrastustiatridõ liidu festivaalil. 2009. aastagal nimitedi tiatriateljee ümbre [[Võro Liinatiatri]]s.

Võrokeelitsit näütemänge ommaq kirotanuq [[Kõivo Madis]], [[Kauksi Ülle]], [[Rahmani Jan]], [[Ilvese Aapo]], [[Ruitlasõ Olavi]], [[Kõivo Ants]] ja tõsõq. Edimäne pikk võro keelen kirotõt näütemäng oll' Kõivo Madissõ ja Lõhmussõ Aivo "Põud ja vihm Põlva kihelkonnan nelätõistkümnendämä aasta suvõl".

==Kaeq viil==

*[[Võro Tiatriateljee]]
*[[Võro Liinatiatri]]

==Välislingiq==

*[http://www.wi.ee/index.php/tiatrikunst Võro tiatrist Võro Instituudi kodolehelt]
*[http://www.goodwin.ee/pir/teatriateljee/ Võro Tiatriateljee]

[[Katõgooria:Tiatri]]
[[Katõgooria:Võro kultuur]]
[[Katõgooria:Võro kiil]]
