'''Võro tiatri''' peetäs hariligult silmän võro keelen tettüt tiatrit. Viimädse paari aastakümnegaq om [[võro kiil']] saanuq tiatrin väega hinnatus. Tiatritegejide tsyyr' om lagja: külä näüteringiq, koolilatsõq, täüs'kasunuq liinan, puul'kutsõlidsõst projektitiatrist kutsõlidsõ tiatriniq vällä. Tiatrikunst' om üts' viimätside aastidõ joosul inämbarõnuq võrokeeline kultuurivaldkund.

Võrokeelidse tiatri hällüs või pitäq [[Kaika suvõülikuul'|Kaika suvõülikuulõ]], kon om ette kannõt mitmit sääntsit tükke, miä ommaq ildampa saanuq kutsõlisõgiq tiatri repertuaari osas.

Täämbädse päävä kygõ jovvulidsõmb võro keelen tiatritekij om puul'kutsõlinõ projektitiatri [[Võro Tiatriateljee]], miä om innembidse [[Võro Rahvatiatri]] perrätulõja. 1999. aastagast pääle toimõndas tä uma programmi perrä, mink tagapõh'as om uma kiil' ja kultuur'. Tuusjaos tarvitõdas väärtkirändüst ja -dramaturgiat. 1999-2005 om lava pääle tuud mitu võrokeelist tükkü. Kolm lavastust om saanuq Grand Prix' üleriigilidsel harrastustiatridõ liidu festivaalil.

==Välislingiq==

*[http://www.wi.ee/?id=235 Võro tiatrist Võro Instituudi kodolehelt]

[[Category:Tiatri]]
[[Category:Võro kiil']]
[[Category:Võromaa]]
