[[Pilt:Buss Hansahuuv 2006.jpg|250px|thumb|Võrokeeline näütemäng "Buss" Tarton Hansahoovin 2006. a. hainakuun]]

'''Võro tiatri''' all peetäs hariligult silmän võro keelen tettüt tiatrit. Viimädse paari aastakümnegaq om [[võro kiil]] saanuq tiatrin väega hinnatus. Tiatritegejide tsõõr om lagja: külä näüteringiq, koolilatsõq, täüskasunuq liinan, puulkutsõlidsõst projektitiatrist kutsõlidsõ tiatrini vällä. Tiatrikunst om üts viimätside aastidõ joosul inämbarõnuq võrokeeline kultuurivaldkund.

Võrokeelidse tiatri hällüs või pitäq [[Kaika suvõülikuul|Kaika suvõülikuulõ]], kon om ette kannõt mitmit sääntsit tükke, miä ommaq ildampa saanuq kutsõlisõgiq tiatri repertuaari osas.

Täämbädse päävä kõgõ jovvulidsõmb võro keelen tiatritekij om puulkutsõlinõ projektitiatri [[Võro Tiatriateljee]], miä om innembidse [[Võro Rahvatiatri]] perrätulõja. 1999. aastagast pääle toimõndas tä uma programmi perrä, mink tagapõh'as om uma kiil ja kultuur. Tuusjaos tarvitõdas väärtkirändüst ja -dramaturgiat. 1999-2005 om lava pääle tuud mitu võrokeelist tükkü. Kolm lavastust om saanuq Grand Prix' üleriigilidsel harrastustiatridõ liidu festivaalil.

==Kaeq viil==

*[[Võro Tiatriateljee]]

==Välislingiq==

*[http://www.wi.ee/?id=235 Võro tiatrist Võro Instituudi kodolehelt]
*[http://www.goodwin.ee/pir/teatriateljee/ Võro Tiatriateljee]

[[Category:Tiatri]]
[[Category:Võro kiil]]
[[Category:Võromaa]]
