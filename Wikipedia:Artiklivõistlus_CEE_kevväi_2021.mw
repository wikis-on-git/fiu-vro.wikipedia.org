{| cellpadding="3" cellspacing="3" style="float:right; margin:5px; border:2px solid; border-color:#CFCFCF; text-size:small; background:#ffffff"
|<center>'''VÕROKEELINE'''<br/>'''ARTIKLIVÕISTLUS'''<br/>'''Kesk- ja Hummogu-Euruupa'''<br/>'''kevväi 2021'''</center>
|-
|[[pilt:Võro_lipp.png|200px]]
|-
|[[Pilt:Logo vertical-t2.svg|200px]]
|-
|<center></center>
<hr align="center" size="4" width="100%">
* [[Wikipedia:CEE kevväi 2021/artikliq|Osavõtjaq ja artikliq]]
|}

'''Artiklivõistlust Kesk- ja Hummogu-Euruupa kevväi''' peetäs 2021. aastagal võro Vikipeediän edimäist kõrda. Taaga tahetas saiaq Vikipeediäle mano nii artikliid ku ka kirotajit.

Võistlus om hää võimalus võrokeelist vapa võrgoentsüklopeediät inemiisile tutvustaq ja kutsuq näid üten lüümä – Vikipeediät saa jo egäüts esiq tävvendäq.

Võistlust kõrraldasõq [[Võro Instituut]] ja [[Wikimedia Eesti]]. Süriin ommaq [[Pruukja:Võrok|Jüvä Sullõv]] ja [[Pruukja:Kruusamägi|Kruusamägi]].

==Võistlusõ aig==
Võistlust peetäs 2021. aastaga [[21. urbõkuu päiv|21. urbõkuu pääväst]] kooniq [[31. lehekuu päiv|31. lehekuu pääväni]] (21.03-31.05.2021). Võistlõma või tullaq egäl aol tuu vaihõ seen - võistlusartikli piät olõma tuu ao seen alostõt ja lõpõtõt.

==Miä avvohinnas om?==
Parõmbilõ kirotajilõ ommaq vällä pantuq avvohinnaq. Võistlusõ '''avvohinnafond om 500 eurot.'''

==Kiä või ossa võttaq?==
{{Nowrap|[[Pilt:Võro lipp.png|border|25px]]}}
Ossa võttaq või egäüts (päält sürii liikmidõ), kiä mõist [[võro kiil|võro keelen]] kirotaq. 

==Kirotaq või ka seto, mulgi vai tarto keelen==
{{Nowrap|[[file:Flag_of_Setomaa.svg|border|25px]]}}
{{Nowrap|[[Pilt:Flag_of_Mulgimaa.svg|border|25px]]}}
Kiä mõist, või kirotaq ka tõisin [[lõunõeesti kiil|lõunõeesti keelin]]: [[seto kiil|seto]], [[mulgi kiil|mulgi]] vai [[tarto kiil|tarto keelen]]; ka nuuq artikliq ommaq väega oodõduq ja märgitäseq eräle ärq.

==Pruukjanimi==
Kel olõ-õi viil umma Vikipeediä pruukjanimme, tuul tulõ osavõtmisõs hinnäst kõgõpäält Vikipeediä [[Tallituslehekülg:Konto_loomine|pruukjas kirjä pandaq]]. Kimmähe panõq registriirmise man kirjä ka uma e-postiaadrõs.

==Kuis uma artikli võistlusõlõ kirjä pandaq?==
Ku olõt artikli valmis saanuq, panõq artikli link [[Wikipedia:Artiklivõistlusõst osavõtjaq artikliq (2013)|võistlusõst osavõtjidõ artiklidõ leheküle pääle]]. Sis saa sürii arvo, et olõt võistlusõst osavõtja. Egäüts või võistlusõlõ pandaq nii pall'o artikliid ku esiq taht.

==Minkast kirotaq?==
Võistlusõlõ oodõtas inemiisi kirotama vahtsit artikliid Võromaa, Kesk- ja Hummogu-Euruupa maiõ, näide [[kultuur]]i, [[poliitiga]], [[ütiskund|ütiskunna]], [[aolugu|aoluu]] ja täämbädse päävä kotsilõ. 

Võistlust peetäs kõrraga mitmõl maal ja mitmõn keelen ni vällä ommaq pantuq ka [[meta:Wikimedia CEE Spring 2021/Article Lists|kõgõ inämb tahetuidõ artiklidõ nimekiräq]] kõiki maiõ kotsilõ. Teemat või otsiq ka [https://fiu-vro.wikipedia.org/w/index.php?title=Tallituslehek%C3%BClg:Oodatud_lehek%C3%BCljed&limit=500&offset=0 võro Vikipeediä kõgõ tahetumpi artiklidõ nimekiräst].

Artikli teemat ei piäq siski tingimäldäq noist nimekir'ost võtma, a egä osavõtja või tuu hindäle valliq esiq. Häste sünnüseq tunnõduq inemiseq, üritüseq, ütisüseq, kotusõq, aoluusündmüseq, jne, jne. Teema piät õnnõgi köüdet olõma Võromaa vai ülejäänü Kesk- ja Hummogu-Euruupaga ([[Eesti]], [[Läti]], [[Leedu]], [[Poola]], [[S'aksamaa]], [[Vinnemaa]], [[Valgõvinne]], [[Ukraina]], [[Austria]], [[Tsehhi Vabariik]], [[Slovakkia]], [[Ungari]], [[Serbiä]], [[Rumeeniä]], [[Bulgaaria]], [[Sloveeniä]], [[Horvaatia]], [[Albaania]], [[Põh'a Makõdoonia]], [[Montõnegro]], [[Moldova]], [[Bosnia ja Hertsegoviina]], [[Kosovo]], [[Kreeka]], [[Türgü]], [[Gruusia]], [[Armeeniä]] jne). 

Ku hindäl õkva hüvvä mõtõt tulõ-õi, sis [[meta:Wikimedia CEE Spring 2020/Article Lists|otsiq teemasit siist]]. Väega oodõduq ommaq näütüses artikliq kõigist Võromaa ja ülejäänü Kesk- ja Hummogu-Euruupa piirkunnõst ja kotussist.

==Kuis kirotaq?==
Vahtsõ artikli alostamisõs vaodaq teemadõ nimekirän (vai mõnõn artiklin) sinno huvitava teemaga verevä lingi pääle. Vai kirodaq vahtsõ artikli päälkiri päälehel olõvahe vahtsõ artikli luumisõ kasti ja vaodaq nuppi ''Luuq leht!''. Võit ka valliq joba olõman olõva lühkü artikli ja tuud tävvendäq. Kaeq [[Wikipedia:Lühkü pruukmisoppus|pruukmisoppust]] ja [[Wikipedia:Vikipeediä säädüseq|säädüisi]].

Vaia olnuq, et sa pandnuq artiklihe kirjä ka lätte, kost kirotamisõs matõrjaali löüdset, sis om artikli usaldusväärsemb ja lugõja saa taa kotsilõ lättist esiq perrä kaiaq. Raamatust, internetist vai muialt peris õkva maaha kirotaq ei toheq, tuu olnuq tõisi autoridõ loomingu vargus. Külh või tõisi kirotõdut referiiriq vai tõisi kiili vikiartikliid (lühendedült, tävvendedült) '''võro kiilde ümbre pandaq'''.

Ku tahat teedäq, määne üts hää Vikipeediä artikli pidänüq vällä näütämä, loeq ja uuriq esiqsugumaidsi jo kirotõduid artikliid, näütüses [[Võro lipp]], [[Inglisild]], [[Coimbra ülikuul]], [[Tarto raatus]], [[Hurda Jakob]], [[Juurõ Mart]], [[Nõglapai]] vai [[Ungari]].

==Kost saa nõvvo?==
Kaeq [[Wikipedia:Lühkü pruukmisoppus|pruukmisoppust]] ja [[Wikipedia:Vikipeediä säädüseq|säädüisi]].

Küsümiisi või kirotaq seo lehe [[Wikipedia arotus:Artiklivõistlus (2013) vro|arotustõ]] vai saataq e-postiga sulev.iva [ät] ut.ee.

== Kaeq viil ==
* [[Wikipedia:Artiklivõistlus (2013) vro]]

[[Katõgooria:Vikipeediä]]
