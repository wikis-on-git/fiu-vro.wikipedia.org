'''Põlva köstrikuul''' oll' [[Põlva kihlkund|Põlva kihlkunna]] edimäne talorahvakuul, miä tüüt' vaihhidõgaq aastagil [[1688]]-[[1833]] [[Põlva]] lähkedsen [[Mamastõ]] külän. Kooliao pikkus oll' kolm talvõ nink opati lugõmist ja katõkismust.

==Aolugu==

Põlva köstrikuul alost' umma tüüd [[1688]]. a. [[Mamastõ]]n Köstremäel. Üten [[Urvastõ köstrikuul|Urvastõ köstrikooliga]] oll' tä edimäne talorahvakuul [[Võromaa]]l. 

Kooli edimädseq pidäjäq olliq kolm põlvkunda Salitzit/Salitsit, kiä peiväq kõrraga nii köstri ku kuulmeistri amõtit.

[[Põh'asõda|Põh'asõa]] aigo jäi koolitüü kats'ki. [[1730]]. aastagast om teedäq, et Põlva köstrikoolil oll' kuulmeistri ja koolimaja. [[1731]]. a. ollõv Põlva kihlkunna kuulmeistri tagandõt liidõrlikkusõ peräst. [[1735]]/36 oppõ Põlva köstrikoolin 19 last, [[1775]]/76 umbõs 30 last. 

[[18. aastagasada|18. aastagasaa]] keskpaigan oll' kuulmeistris [[Matsoni Jürgen]], kinka tüüd jakas' poig [[Jürgensohni Johann]]. [[1766]]. a. sai köstrikuul vahtsõ maja.

[[19. aastagasada|19. aastagasaa]] alostusõn ([[1832]]. aastaganiq) oll' kuulmeistris [[Mattissoni Johann]]. [[1833]]. a. kõrraldõdiq kooli tüü ümbre nink tuust sai [[Põlva kihlkunnakuul|Põlva poissõ kihlkunnakuul]].

==Kuulmeistriq==

*Salitziq/Salitsiq
*Matsoni Jürgen
*Jürgensohni Johann
*Mattissoni Johann

==Lõpõtajaq==

==Kaeq viil==

*[[Võromaa kooliq]]
*[[Põlva kihlkunnakuul]]

[[Category:Võromaa kooliq]]
