[[Pilt:Eesti delegatsiooni liikmed Tartu rahu sõlmimisel. Vasakult - Jaan Poska, kindral Jaan Soots, kolonel Victor Mutt. Fotograaf Armin Lomp (1883-1936).jpg|pisi|335x335px|Eesti volimeheq Tarto rahu sõlmmisõl. Kura puult: [[Poska Jaan]], kindral [[Sootsi Jaan]], kolonel [[Muti Victor]]. Väiko lavva takan kirotas lapingulõ alaq [[Piibu Ants]].]]
'''Tarto rahuleping''' om [[2. radokuu päiv|2. radokuu pääväl]] [[1920]] [[Eesti|Eesti Vabariigi]] ja [[Nõvvokogoliit|Nõvvokogo Vinnemaa]] vaihõl [[Tarto|Tarton]] sõlmit riikevaihõlinõ leping, miä lõpõt' [[Vabahussõda|Vabahussõa]] ni pand' paika Eesti hummogupiiri. Lepinguga Nõvvokogo Vinnemaa tunnist' Eesti Vabariigi esiqsaismist.

== Leping ==
Tarto rahuleping on kokko pant [[Eesti kiil|eesti]] ja [[Vinne kiil|vinne]] keelin, registriirit Rahvidõ Liidon ni vällä ant [[Prantsusõ kiil|prantsusõ]]- ni [[Inglüse kiil|inglüskiilse]] tõlkõga Rahvidõ Liido paprõ kogon nr XI [[1922]]. aastagal.

Ülevinnemaalidsõ Kesktäütevkomitee ratifitsiir' lepingu 4. radokuu pääväl ja Eesti Asutav Kogo 13. radokuu pääväl 1920. Ratifitsiirmiskiräq vaihtõdiq [[Moskva|Moskvan]] [[30. urbõkuu päiv|30. urbõkuu pääväl]] [[1920]] ja tuust pääväst pääle naas leping masma.

Lepingun om 20 artiklit, pääle sõa lõpõtamisõ ka Eesti riigi tunnistamise kotsalõ, kon kirotadas piiri-, julgõoleki-, majandus-, sotsiaal- ja liikluspoliitigast.

== Lepingu tagajäreq ==
Lepingugaq Vinnemaa tunnist' Eesti esiqsaismist igävädsest aost igäväste ''de jure'' ni ütel' "igäväses aos ärq kõigist suvõräänõiguisist, miä Vinnemaal Eesti rahva ja maa kotsalõ olliq".

Lepingu perrä es piäq Eesti inneskidse Vinnemaa keisririigi võlgo masma.

Lepingugaq sai paika Eesti ja Vinnemaa piir', põrõldsõ aoga võrrõldõn olliq Eestil ka [[Narva]]-tagodsõq maaq ni [[Petserimaa]]. Eesti sai Vinnemaa iin kõigist kohussist priis ni sai Vinnemaa kullafondist 15 millonit kuldrupla – 11,6 tonni kulda. 

Vabahussõa lõpul oll' egäl Vinnemaa eestläsel õigus Eestihe elämä tullaq. Tegeligult Vinnemaa takist' eestläisi Eestihe kolimist: umbõs 190 000 eestläsest tull' taaha 38 000. 

Mõlõmbaq poolõq lubasiq, et ei lubaq umalõ maalõ tõsõ riigi vainlaisi, Eestin kaotadiq Vinne valgidõ Loodõarmee.

== Leping täämbä ==
Vinnemaa ei tahaq lepingust midägi kuuldaq ja ütles et tuu inämb ei kehtiq. Zahhanova Maria, Vinne välisministeeriümmi iistkõnõlõja, kirot 31.12.2019: "''Eesti ku riik, miä eksistiir' aastil 1918-1940, kaot' riikõvaihõlidsõ õigusõ, ku astõ NSV Liito. Tarto leping kaot' jõvvo, selle et mõlõmba poolõ, kiä lepingu sõlmiq, olliq NVV Liidon. Lepingut ei olõq Ütistünüisi Rahvidõ Organisatsiuuni registrin. Lisäs es kõnõlõ Hitleri-vastanõ koalitsiooni (NSVL, USA, Suurbritannia) Teheranin, Jaltan ja Potsdamin Balti riike Nõvvokogo Liito astmisõlõ vasta.Selle om 1920. aastaga Tarto rahuleping tühäne ja kuulus aolukku''." Tuu jutt om aga egäst otsast võlss: Eesti es astuq Nõvvokogoliito esiq, a sõalinõ okupiirminõ ei olõq õiguisiga kooskõlan. Lepingu sõlmmisõ aol es olõt ÜRO-d viil olõman ja ta ei saakiq sääl registrin ollaq. Ja kuigiq USA ja Suurbritannia es kõnõlõq okupiirmisõlõ vasta, et tunnistaq nä kunagiq Eestit NSV Liidon.<ref>https://arvamus.postimees.ee/6886467/vene-valisministeeriumi-seisukoht-tartu-rahu-kehtivuse-osas</ref>

Eesti jaos on leping täämbädse pääväni masva. Pall'o om juttu olnuq maiõst, miä ommaq põrõld Vinnemaa käen. 

== Lätteq ==
[[Katõgooria:Vabahussõda]]
[[Katõgooria:Eesti aolugu]]
[[Katõgooria:Lepüngiq riike vaihõl]]
