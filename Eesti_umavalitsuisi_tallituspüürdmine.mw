[[Pilt:Estonia municipalities in 2017.png|pisi|Eesti umavalitsusõq inne tallituspüürdmist]]
[[Pilt:Estonia municipalities.png|pisi|Eesti umavalitsusõq pääle 2017. aastaga tallituspüürdmist.]]
'''Eesti umavalitsuisi tallituspüürdmine''' oll' umavalitsuisi valitsõmisõ ümbrekõrraldaminõ [[2017]]. aastagal, minka sündüq paigapäälitside umavalitsuisi priitahtliguq ja pääle sunniduq kokkominemiseq, külänimmi ja maakunnapiire muutmisõq. Niimuudu jäi 213 Eesti umavalitsusõst alalõ 79, minkast 15 ommaq liinaq ja 64 vallaq.<ref name=":0">[https://www.rahandusministeerium.ee/et/eesmargidtegevused/kohalikud-omavalitsused-ja-haldusreform/eesti-kohalike-omavalitsuste-loetelu Eesti umavalitsuisi nimekiri], Eesti paigapäälide umavalitsuisi nimekiri, saisogaq 27.01.2022.</ref> 

Tallituspüürdmisega panti pall'odõlõ küllile vahtsõq nimeq (suurõmb jago noist [[Saarõ maakund|Saarõ]]- ja [[Võro maakund|Võromaal]]), selle et üten umavalitsusõn ei toheq ollaq mitund küllä sama nimegaq<ref>[https://www.riigiteataja.ee/aktilisa/1161/0201/7001/Asustusuksuste_nimistu_lisa_10112017.pdf# Manoqpannus. Elondusütsüisi nimistü]. Riigi Teataja.</ref>. Kokko sai vahtsõ nime 50 küllä, 9 küllä panti hoobis tõsõga kokko.<ref>Teller-Sepä Kadri. [https://www.sirp.ee/s1-artiklid/varamu/aaremarkmeid-haldusreformi-paberitelt/ Märkmiid tallituspüürdmise paprõ päält]. ''Sirp'', 24.11.2017. Pruugit 27.01.2022.</ref>

== Tallituspüürdmiisi mõtõq ==
[[2015]]. aastaga [[Mahlakuu|mahlakuun]] ammõtihe saanuq [[Rõiva Taavi tõõnõ valitsus|Rõiva Taavi tõõsõ valitsusõ]] tegemiisi kavan oll' ka tallituspüürdmine. 2016. aastaga urbõkuun saiõ hüvähüse tallituspüürdmise säädüsplaan, mink perrä pidi umavalitsusõn elämä vähämbält 5000 inemist, kuikiq valitus taht', et umavalitsuisin olnuq vähämbält 11 000 inemist<ref>[https://www.rahandusministeerium.ee/sites/default/files/KOV_haldusref_maavalitsus/hrs_eelnou_seletuskiri.pdf Tallituspüürdmise säädüseplaani seletüskiri]. ''Riigi Teataja.'' Pruugit 22.06.2022. lk 3 (eesti keelen)</ref>.

Sündü paigapäälitside umavalitsuisi priitahtliguq ja pääle sunniduq kokkominemiseq, külänimmi ja maakunnapiire muutmisõq. Niimuudu jäi 213 Eesti umavalitsusõst alalõ 79, minkast 15 ommaq liinaq ja 64 vallaq.<ref name=":0" />

Tallituspüürdmise mõtõq oll' andaq paigapäälitside umavalitsuisilõ joudu mano, selle et ku inemiisi elli egäl puul esiq pall'o, oll' ka umavalitsuisil rahha, ammõtnikkõ ja teenüssit esiq pall'o ja mõni joud' rohkõmb ärq tetäq ku tõõsõq.

== Lätteq ==
[[Katõgooria:Eesti valitsõmisjaotus]]

<references />
