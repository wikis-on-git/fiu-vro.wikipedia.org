'''Sakala kiil''' om [[lõunaeesti kiil]]i hulka käüvä Eesti põline piirkundlinõ kiil vai [[regionaalkiil]]. Tõisi arvamiisi perrä om sakala kiil [[lõunaeesti keel]]e vai [[eesti keel]]e lõunaeesti murdõrühmä Sakala murrõq. 

Sakala keelel arvatas ollõv tuhatkund kõnõlõjat päämidselt [[Lõuna-Eesti]]n  [[Sakalamaa]]l ([[Helme kihlkund|Helme]], [[Karksi kihlkund|Karksi]], [[Halliste kihlkund|Halliste]], [[Tarvastu kihlkund|Tarvastu]] ja [[Paistu kihlkund]]), miä jagonõs seo ilma aigo [[Viländi maakund|Viländi]] ja [[Valga maakund|Valga maakunna]] vaihõl.

Sakala keele ja kultuuri edendämises om luud [[Sakala Kultuuri Instituut]]. [[Mulkõ Selts|Mulkõ Seldsi]] (tüütänü [[1934]]-[[1940]] ja [[1989]]. aastagast pääle) toega ilmu [[2004]] sakala keele lugõmik "Sakala keelen ja meelen", mink autoriq ommaq [[Silvi Väljal]] ja [[Lembit Eelmäe]]. Ilmunu om ka [[helüplaat]]õ sakalakeelitside laulõ ja luulõga. Sakala kiilt opatas [[Lilli Algkool]]in. Mulkõ Selts and egä aastaga vällä suurõ mahuga [["Mulkide Almanakk]]i". Kõrra kuun om [[Vikerraadio]]n sakalakeeline sõnomidõsaadõq. 

Sakala kiilt tundas innkõkkõ ku luulõkiilt. Rikast sakalakeelist luulõloomingut om kaet eesti murdõluulõ vai [[lõunaeesti kirändüs]]e kontekstin. 

Sakala keelel olõ-i seeni ammõtlist staatust. Aastal [[2004]] luudi külh lõunaeesti kiili staatusõga tegelejä valitsuskomisjon, a tuu olõ-i siiäni sakala keele õiguslikku staatust ärq määränü.

Väega väiku ja kibõhõhe vanõmbas jäävä kõnõlõjidõ hulga peräst om sakala kiil üten [[tartu kiil|tarto keel]]ega lõunaeesti keelist kõgõ suurõmban ohon. 

== Kiilenäyde ==

:'''SAKALA YLEMLAAL''' 
:(''THE ANTHEM OF SACKALIA'') 

:Nee ytsiku elme, 
:mes illusas kiiles 
:saiwa kaarusel lykitu 
:laalude keess, 
:tullewä miile ja 
:lähäwä miilest, 
:ajewil mõttes ku 
:wirwentsi ween. 
:Keski lääp ulluss ja 
:keski om surmlik, 
:sõna om lamme 
:ku kuri ja ää. 
:Keskil om õnnetus 
:löyda sii kiusik 
:waie, mes wastaki 
:wastakis sääp. 
:Aru om otsan 
:ja mõtte om ymbre, 
:mõtten om teoni 
:yitsainus samm. 
:Pirla mia leiaki, 
:õkwa ja ummes, 
:mõtte, mes tegustki 
:ledewämb. 
:Walest ja wõlast 
:es päästa joh laalud, 
:sõnat ma olle ja 
:ninda kik jää. 
:Walget ja priiust 
:waiwa ja walus 
:enämb ei olle, ku 
:ussu ja nää. 
:Walest ja wõlast 
:es päästnu miut laalud, 
:laalus joh onki 
:miu yrjats ja aig. 
:Keskit mia kiusa ja 
:keskit mia pallu, 
:tuu jole ysi miu 
:mure ja waiw 
:Aru om otsan ja 
:aimud om ummes. 
:Õieti iki tost 
:walla ei saa. 
:Puhup ja tuhisep 
:liiwass ja lummess 
:kenneki tiise 
:taiwas ja maa. 
:Keski lääp ulluss 
:ja ärä ei koole, 
:häitse ku orjawits 
:kiwide pääl. 
:Kos mia kyll ytsinde 
:wii timä puule, 
:kis äkist om saanu 
:nii lämmiss ja ääss? 
:Nee ytsiku elme, 
:mes illusas kiiles 
:kord lykitu kaarusel 
:laalude keess, 
:om pihlakumaara 
:ja kõritsasiimne, 
:om mure miu murest 
:ja rõõm miu seest. 

''[[Milvi Piir]]''

==Kaeq viil==
*[[lõunaeesti kiil]]
*[[ugandi kiil]]
*[[tarto kiil]] 
*[[võro kiil]] 
*[[seto kiil]]
*[[eesti kiil]]

==Välislink==
*[http://www.ut.ee/lekeskus Tartu Ülikooli Lõuna-Eesti keele- ja kultuuriuuringidõ keskus]

[[Category:Keeleq]]
[[Category:Lõunaeesti kiil]]

[[en:Sackalian language]]
[[et:Sakala keel]]
