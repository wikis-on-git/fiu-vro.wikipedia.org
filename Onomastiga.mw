Onomastiga vai nimeoppus om osa sõnavaraoppusõst, mis uur inemise- ja kotussõnimmi. Taa uur nimmi edimäst tähendüst, periolõkit ja muutumist.

Egäl inemisel om edenimi ja perrenimi. Edenime saa lats sündümisel ja perrenimi tulõ esä ja imä perrenimest. Perrenimi om suurõmban jaon keelist edenime perän, nii ka eesti keelen. Vanastõ oll' innemb perrenimi, mis oll' umakäänüsen ja sõs tull' edenimi. Sääne pruukminõ olõ-i inämb ammatlinõ. 

Lisas edenimele ja perrenimele om viil esänimi vai patronüüm. Tuu om peri esä nimest. Tüübilidseq esänime jakuq ommaq vinne keele -''ович'', -''евич'', -''овна'', ''-евна'' ja skandinaavia -''sen'' ja -''son''. Vinne keelen om esänimi edenime ja perrenime vaihõl (''Иван Александрович Кузнецов''), skandinaavia keelten om esänimest saanuq perrenimi nigu ''Jensen''. Om ka perrenimmi, mis ommaq peri imä nimest, nuuq ommaq matronüümiq.

Eestläisi perrenimeq ommaq inämbjaolt peri eesti keelest, vinne keelest, śaksa keelest vai ommaq segäkiilseq (''Rebasson, Võsuberg'').
