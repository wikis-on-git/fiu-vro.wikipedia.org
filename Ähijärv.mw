{{VõromaaJärv 
| nimi = Ähijärv
| pilt =
| pildiallkiri = 
| kihlkund = Karula
| järve_juuskvaq = 
| järvest_juuskvaq_vällä = 
| suurus = 176,2 ha
| pikkus = 2550 m
| lakjus = 1000 m
| keskmäne_süvvüs = 3,8 m
| kõgõ_suurõmb_süvvüs = 5,5 m
| korgus_merepinnast =  
| lat_deg = 57
| lat_min = 42
| lat_sec = 31
| lon_deg = 26
| lon_min = 30
| lon_sec = 14
| vii_hulk = 
}}

'''Ähijärv''' om [[järv]] [[Karula kihlkund|Karula kihlkunnan]] [[Antsla vald|Antsla vallan]]. Karula rahvuspargi 40 järvest om tä kõgõ suurõmb, pindala om täl ku 1,5 km läbimyydoga tsõõril. Viitasõ kõigus uma 60 cm aastagan. Pervejuun om väega ts'opilinõ üten hulga puulsaariga. Kõgõ suurõmb puulsaar om tammiga katõt korgõ Tammõmäe, ümbre ummaq suuq ni laukaq. Ähijärv lätt pistülidselt sügäväs, põhi om perve man liivanõ, a keskehn om põhi rahudu ni muanõ. Ähijärve lõunaosan ummaq kolm saart (Sitiksaar, Linnusaar, Pajusaar), miä ummaq mõtsaga katõt. Vesi om Ähijärven rohekaskõllanõ,  toitainõrikas ni nõrga läbivooluga. 

Ähijärve põh'aõdaguperve mäenõlval kuusi all om muistinõ kalmõq Kirikuase. Põh'aõdagukaldal tegotsõs s'oo ilma aigo Karula rahvuspargi keskus.

Kirändüsen om taa järve ummaperrä jäädvüstänüq [[Kaalebi Ain]] uma "Ähijärve lauludõn". Ähijärve ümbre kondaja või löüdäq hulganistõ sya aost peri kaitsõkraavõ ni ka muido jälgi mõtsaveljo tegemiisist.
 
Rahvas om nänüq ja tiid kõnõldaq, et Ähijärven eläs Must pini, kiä tõõnõkõrd vällä tulõ.


==Viieläjäq ja -kasvoq==

Ähijärv om väega hüä kalajärv.


== Välislink ==
*[http://www.emu.ee/userfiles/loodusteaduste%20kool/jarv/Maarja-Liisa+Laanetu.pdf Maarja-Liisa Laanetu artikkel Ähijärvest, pdf-fail]

==Kirändüs==
*Aare Mäemets (1989) "Matk Eesti järvedele". Eesti Raamat. Tallinn

[[Katõgooria: Karula kihlkunna järveq]]

[[et:Ähijärv]]
