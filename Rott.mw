[[File:Rattus rattus 01.JPG|thumb|Rotiq häötäseq ka inemise söögivarru.]]
'''Rott''' (''Rattus'') om [[hiirläseq|hiirläisi]] sugukonna [[jürräi|jüräjide]] perekund.
== Süümine ==
Tä süü hulga ja piäaigu kõkkõ, kõgõ sakõmbahe villä ja söögijääke.

== Eloviis ==
Rott eläs karjan. Tä saa toimõ egäsugutsin olodõn. Tä om hää ujoja. Rott liigus uma maa-ala päält harva vällä, selle et tä tiid, et lähkült om keremb saaki püüdäq. Tälle ei miildüq kõva mürä.<ref name="faminer">[http://faminer.ee/narilised/ Hiired ja rotid]</ref>

== Siginemine ==
Imäne rott paaritas mitmõ esätsega. Egän pesäkunnan om 6-12 poiga. Joba kolmä nädäli peräst võivaq nuuq pujaq ummakõrda perrätulõjit saiaq. Aasta joosul poignõs imäne rott mitmit kõrdu ja või saiaq esiki 800 poiga.<ref name="faminer" />

== Levimine ==
Inämbüs liike eläseq Lõunõhummogu-Aasian ja [[Afriga|Afrikan]]. Rotiq ommaq kõgõsüüjäq ja sääl, kon näid om hulga, häötäseq nä inemise söögivarru.

== Muu põnnõv ==
Eestin eläs kats rotiliiki: [[kodorott]] ja [[rändrott]]. 2021. aastagal valiti rott Eestin Aasta Eläjäs.<ref name="RMK">[https://www.rmk.ee/metsa-majandamine/loodusblogi/rott-aasta-loom RMK kodulehekülg. Rott - aasta loom]</ref>

== Lätteq ==
<references />
