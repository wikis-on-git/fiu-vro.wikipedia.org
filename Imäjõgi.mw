'''Imäjõgi''' (ka '''Suur Imäjõgi''') om Eesti suurõmbit jõki. Imäjõgi om rahuligu vooluga, kuna jõõ sadaminõ om kõgõst 3,6 miitrit. Tuu tege jõõ keskmädses sadamisõs 3 cm/km. Imäjõõ alotus om [[Võrtsjärv]]e põh'ahummogunukan Rannu-Jõesuun. Jõgi juusk läbi [[Tarto]] ni juusk Praagal sisse [[Peipsi järv]]e. Jõõ pittus om 100 km.

Suurõmbaq lisajõõq ommaq [[Pedja jõgi|Pedja]], [[Ah'a jõgi|Ah'a]], [[Elvä jõgi|Elvä]] ja [[Laeva jõgi|Laeva]] jõgi. Jõõ ülemb- ni alambjoosul ommaq lajaq suuq ja luhaq, miä suurõvii aol ommaq vii all. Keskmädsel joosul juusk jõgi Imajõõ ürgoron. Imäjõgi om kogo pittusõn laivoga sõidõtav.

Imäjõõl ommaq suudsõq kaldõq, miä ommaq läbi aastagasato tennüq rassõs silla ehitämise ja aastak läbi jõõst üleminemise. Üts kotus, kon kõva maisõmaa om mõlõmbal puul õkva jõõ veeren, om Tarton Laia huulidsa otsan Vabadussilla kotus. Sääl om ka aoluulinõ jõõ üleminemise kotus, kohe tegüsi Tarto liin inämb kui 1000 aastakka tagasi. 

Imäjõõ aoluulinõ nimi s'aksa keelen om ''Embach'' ni läti keelen ''Mētra''. Imajõõs om manitsõt ka Pärnost üle Viländi ni Tarto Pihkvahe lännüt viitiid ja tuu ütsikit jakõ – Pärno Imäjõkõ (täämbätsel aol Pärno jõgi), (Suurt) Imäjõkõ ni [[Pihkva Imäjõgi|Pihkva Imäjõkõ]] (parhilla Velikaja jõgi).

[[katõgooria:Tartomaa jõõq]]

[[be:Рака Эмайыгі]]
[[be-x-old:Эмайыгі]]
[[bg:Емайъги]]
[[cs:Emajõgi]]
[[da:Emajõgi]]
[[de:Emajõgi]]
[[et:Emajõgi]]
[[en:Emajõgi]]
[[es:Emajõgi]]
[[fr:Emajõgi]]
[[ko:에마조기 강]]
[[hr:Emajõgi]]
[[it:Emajõgi]]
[[lv:Emajegi]]
[[lt:Emajegis]]
[[hu:Emajõgi]]
[[nl:Emajõgi]]
[[no:Emajõgi]]
[[nn:Emajõgi]]
[[pl:Emajõgi]]
[[pt:Rio Emajõgi]]
[[ru:Эмайыги]]
[[fi:Emajoki]]
[[tr:Emajõgi]]
