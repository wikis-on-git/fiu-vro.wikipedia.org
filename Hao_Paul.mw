[[Pilt:Radaja Seto Festival (2016) - 106.jpg|pisi|Hao Paul (2016)]]
[[Pilt:Paul_Hagu,_Kaarel_Vaidla_ja_Evar_Riitsaar_laulavad.jpg|pisi|Hao Paul, Vaidla Kaarel ja Riittsaarõ Evar 2015. aastagal Obinitsa gallõriin Hal’as kunn.]]
'''Hao Paul''' (seto keelen ka '''Hao Paali''', eesti keelen '''Paul Hagu''', sündünüq [[2. rehekuu päiv|2. räüsäkuu pääväl]] [[1946]] Setomaal Meremäe vallan Koolina nulga Ostruva külän<ref name="kogo">[https://www.setomaa.ee/kogukond/teemaveeb/kuningriik/kroonikogo/hao-paul Seto Kuningriigi Kroonikogo kodoleht.]</ref>) om seto [[sootska]], rahvus- ja kultuuritegeläne, folklorist, etnoloog ja keelemiis.

Hao Paul oll´ [[Setomaa ülembsootśka]] aastagast [[1995]] kooni aastagani [[1998]]. Inne Hao Pauli oll ülembsootśka [[Anipai Vello]] ja 1998. aastaga suvõl valiti ülembsootśkas [[Kera Volli]].

Hao Paul om pikkä aigo olnuq [[Tarto Ülikuul|Tarto Ülikooli]] oppaja, kirändüse ja rahvaluulõ osakunna eräkõrralinõ dotsent ni [[Lõunõ-Eesti keele- ja kultuuriuurmiisi keskus|Lõunõ-Eesti keele- ja kultuuriuurmiisi keskusõ]] juhataja, niisama [[Võro Instituut|Võro Instituudi]] tiidüsnõvvokogo edemiis. Tä om kõgõ inämb uurnuq seto rahvaluulõt ni kombit. 

Hao Paul om [[setoq|seto rahva]] iistvitäi, [[Seto Kuningriik|Seto Kuningriigi]] mõttõ edimäne välläkäüjä ja kuningriigipäivi kombõ alostaja ni [[seto kiil|seto keele]] ja kiräviie edendäjä. Hao Paul  om [[Vabarna Anne]] luudu seto rahva eeposõ "Peko" ja pall'odõ tõisi setokeelitside raamatidõ toimõndaja ja välläandja. Muuhulgan oll' tä ka edimäne, kiä naas' seto ja [[võro kiil|võro keele]] [[võro kiräviis|kiräviien]] korgõ ''õ'' märkmises pruukma y-tähte ja [[kakkõhelü]] kirotamisõs ülesnõstõtut q-tähte.

Hao Paul om seto leelo ja laembalt vana rahvalaulu hää tundja, laulja ja tutvustaja ni leelokuurõ [[Hellero]] ni [[Liinatśuraq]] liigõq.

== Artikliq ==
* "Setu viljakusjumal Peko" – Keel ja Kirjandus 1975, nr 3, lk 166–173.
* [http://www.folklore.ee/rl/pubte/ee/setu/anne/anne.html/ "Setu lauluema Anne Vabarna"] www.folklore.ee
* "Saateks" – ''Peko. Setu rahvuseepos'' Kuopio: Snellmann-Instituutti, 1995.
* "Epic Works of the Setu Singer Anne Vabarna" – ''The Kalevala and the World’s Traditional Epics''. Helsinki 2002, lk 433–463.
* "Anne Vabarna eepilise loomingu algus" – ''Kust tulid lood minule...''. Tartu 2000, lk 185–204. 

== Kirändüs ==
* ''Peko. Setu rahvuseepos''. Toimetanud Paul Hagu ja Seppo Suhonen, saatesõna kirjutanud Paul Hagu. Kuopio: Snellmann-Instituutti, 1995. - 224 lk. ISBN 9518421668

==Viiteq==
<references />

== Välislingiq ==
* Rein Saukas. [http://www.folklore.ee/tagused/nr34/uudis.pdf Paul Hagu 60]
* Andreas Kalkun. [http://www.folklore.ee/tagused/nr49/u01.pdf Paul Hagu 65. Seto misjonär]

[[Katõgooria:Setomaa inemiseq]]
