'''Sintenisi Franz''' (Leopold Friedrich Franz Sintenis, sündünüq [[27. põimukuu päiv|27]]./[[15. põimukuu päiv|15. põimukuu pääväl]] [[1835]] [[Alten|Altenin]] ([[Dessau]]); koolnuq [[15. radokuu päiv|15.]]/[[2. radokuu päiv|2. radokuu pääväl]] [[1911]] [[Ventspils|Ventspilsin]] ([[Kuramaa]])) oll' [[filoloog]] ja [[mutigauuŕja]], [[Krümmeri Heinrichi eräkuul|Krümmneri kooli]] oppaja ja viimäne juhataja. Timä esä oll' pastor, pärinesi hugenottõ siäst. Nimi om arvadaq olnuq kunagi prantsusõ muudu Saint Denis. Franz käve koolin Dessaun ja Zerbstin, opsõ Bonni ja Berliini ülikoolin klassikalist filoloogiat ja germanistikat. 1858. aastagal tull' Krümmeri kuuli vanõmboppajas ja [[1862]]–[[1866]] oll' sääl juhataja.<ref>EEVA – Eesti vanõmba kirändüsq digitaalnõ tekstikogo: [https://utlib.ut.ee/eeva/index.php?lang=et&do=autor&aid=1074 Franz Sintenis]. Pruugit 19.11.2021.</ref>

Pääle Krümmeri asutusõ kinnipandmist oll' Sintenis [[Tarto gümnaasium|Tarto Gümnaasiumin]] [[1866]]–[[1888]] [[S'aksa kiil|s'aksa keele]] vanõmboppaja. Säält saadõti pensionilõ viletsä vinnekeele tundmisõ peräst. Pääle tuud oll' eräoppaja tütärlatsikoolõn. Gümnaasiumi kõrvalt ja peräst oll' timä [[1878]]–[[1908]] Luudusõuurjidõ seldsi preparaator. Timä huvis olliq katsõsiivaga [[Mutuk|mutigaq]] ja [[Liblik|libliga]], tä om noist pall'o ettekandit pidänüq ja kirotanuq.

== Eräelost ==
Sintenisi Franzi naanõ oll' Põltsamaa pastori Hörschelmanni tütär [[Antonie' Julie Mathilde]] ([[1843]]–[[1914]]) (Laulatus vanna kallendri perrä [[14. hainakuu päiv|14. hainakuu pääväl]] [[1861]] [[Võro|Võrol]]). 

Täl oll' viist last:

* Karoline Emilie Spindler ([[1862]]–[[1892]]);

* Elisabeth Amalie Caroline ([[1863]]–[[1945]]);

* Franz Karl Hermann Sintenis ([[1866]]–[[1945]]), vaimulik ja luulõtaja;  

* Johanna Wilhelmine Franzisk ([[1868]]–[[1945]]);

* Emil Ewald Hermann Sintenis ([[1871]]–[[1931]]), oll' arst.

[[1908]]. aastagal läts poja Emili mano Ventspilssi.

Matõt [[Riia|Riiga]]. <ref>Geni: [https://www.geni.com/people/Franz-Leopold-Sintenis/6000000020730095036 Franz Leopold Sintenis]. Pruugit 19.11.2021.</ref>

== Lätteq ==
Kaupo Elberg, Vello Kaavere. [https://www.digar.ee/viewer/et/nlib-digar:340503 Franz Sintenise sünnist 150.] Eesti loodus 1985-8. lk 47-49.
[[Katõgooria:Krümmeri kuul]]
[[Katõgooria:Oppajaq]]
