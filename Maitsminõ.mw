'''Maitsminõ''' om üts viiest [[miil|meelest]]. Maitsmisõ riist om [[kiil (anatoomia)|kiil]].

As'aq, miä miiq suuhtõ võtamiq, saavaq, kui nääq jo esiq vedeläq ehk püdeläq olõ-iq, [[sülg|süle]] läbi niisutõtus ja sulatõtus, putusõq maitsmisõ närve külge, närviq tallitasõq tundmisõ [[ai]]u poolõ, kon miiq sõs maust arvo saamiq. Mokaq, põski sisemäne puul ja suulagi avitasõq mau tundmist. 

As'aq, miä miiq söömiq, ommaq mitmõsugutsõq ehk mitmõsugutsist jagodõst kokko pant. Tuuperäst om ka näide magu mitmõsugunõ. Ent maitsminõ ei olõq mitte kõigil inemiisil ütesugunõ, nii et üts ja tuusama asi üte inemise suun tõist maku kui tõsõ suun või ollaq. Tuust sõs ka tulõ, et mõni [[süük]] ehk ruug mõnõ meelest väega makus om, ent tõsõlõ om tä kogoni vasta. Tõbõ aol või maitsminõ väega muudõtus saiaq ja miiq näemiq sagõdahe, et tõbitsõq tuud ruuga ei võtaq, mis nääq tervüse aol hää meelega seiväq ja et nääq kogoni tõist süüki himotsõsõq.

Mau tundminõ om meile ant mitte ütsindä suu kõditamisõs kõiksugust magusat maitsõn, õnnõ ka ja esierälikult tuutarbis, et miiq tuuläbi arvo teemiq ja arvo saamiq, miä söögis ja [[juuk|joogis]] kõlbas. Ka om nõna targastõ õkva suu kottalõ säet, nii et miiq jo haisust ja lõhnast võimiq tundaq, kas asi kõlvolinõ vai kõlvatu, inne kui tä suuhtõ saa võetus.


==Kirändüs==

* [[Hurda Jakob]], "Inemisest", Tarto Kalender 1868; vahtsõst vällä annõt raamadun "[[Looja ees]]", Tarto, 2005.

[[Katõgooria:Inemine]]

[[en:Taste]]
