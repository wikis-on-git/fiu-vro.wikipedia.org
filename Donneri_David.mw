{{Elokäük 
 | nimi = Donneri David
 | eestikeeline_nimi = David Donner
 | pilt = 
 | sünnüaig = [[23. joulukuu päiv]] [[1810]]
 | sünnüpaik = [[Vahtsõ-Kuustõ mõisa]]
 | kuulmisaig = [[24. joulukuu päiv]] [[1883]]
 | kuulmispaik = [[Võnnu]]
 | matmispaik = 
 | ammõt = kuulmeistre
 }}

'''Donneri David''' ('''David Donner''', 1810-1883) oll' kuulmeistre ja kultuuritegeläne [[Põlva kihlkund|Põlva kihlkunnan]]. 

== Elokäük == 
Donneri David sündü [[23. joulukuu päiv|23. joulukuu pääväl]] [[1810]] [[Vahtsõ-Kuustõ mõisa]]n. Timä esä Perkune Janka oll' sääl mõisan aidamiis. Janka (Janis) oll' lätläne ja käünüq [[Läti]] koolin. Vahtsõ-Kuustõhõ sattu tä tuuperäst, et mõisnik (de Villebois) taht' niimuudu. Perkune Janka võtt' 1809 naasõs Kangro Tuuma tütre Anna Vahtsõ-Kuustõst. David oll' näide kõgõ vanõmb poig, täl olliq viil veleq Carl (1812), Reinhold (1815) ja Peter (1820). Perkune Janka kuuli 1821. a. [[Luutvina]]n, ku oll' kõgõs 44-aastaganõ. David oll' toona 11-aastaganõ. Kas sugulaisi vai mõisaherrä tahtmisõ perrä saadõtivaq poisiq Lätimaalõ, kon nääq saiq kooliharidusõ, arvada et [[Aluliin]]an (Marienburgin). 

1831. a. tulliq Perkune Janka pujaq Eestimaalõ tagasi nink Carl ja David lätsiq elämä Põlva kihlkunda. 1832 käve David leerin ja võtt' naasõs Schultzi Louisa. Tuu oll' perit Lätist Zeltini mõisast ja sündünüq 1808. 

1833 tetti [[Mamasõ]]n Köstremäel tüütänüst [[Põlva köstrikuul|köstrekoolist]] [[Põlva kihlkunnakuul]] ja Davidist sai tollõ edimäne kuulmeistre. Tä opas' sääl aastagil 1833-1863. Üteliidsi sai täst Põlva kerko edimäne hõrilamängjä. Tä lõi ka edimädse [[Põlva tütärlatsi kihlkunnakuul|Põlva tütärlatsikooli]] aastagal 1857. 

Donneri David oll' tuu, kiä tull' mõttõ pääle naataq Põlva laulupita kõrraldama. Timä oll' ka edimäidsi pita kõrraldaja.

David kuuli [[24. joulukuu päiv|24. joulukuu pääväl]] [[1883]] [[Võnnu]]n köstremajan, tä oll' sõs 73 aastakka vana.

== Kaeq viil ==
*[[Põlva kihlkunnakuul]]
*[[Põlva tütärlatsi kihlkunnakuul]]

==Kirändüs==
*[[Hirvlaanõ Milvi]], "Põlva Ühisgümnaasium ajast aega", 2005.
*Pintsaarõ Asta, "David Donneri sünnist möödub 200 aastat", "Koit", 16.12.2010.

[[Katõgooria:Võromaa inemiseq]]
