'''Donneri David''' ('''David Donner''', 1810-1883) oll' kuulmeistre ja kultuuritegeläne [[Põlva kihlkund|Põlva kihlkunnan]]. 

== Elokäük == 
Donneri David sündü [[23. joulukuu päiv|23. joulukuu pääväl]] [[1810]] [[Vahtsõ-Kuustõ mõisa]]n. Timä esä Perkune Janka oll' sääl mõisan aidamiis. Janka (Janis) oll' lätläne ja käünüq [[Läti]] koolin. Vahtsõ-Kuustõhõ sattu tä tuuperäst, et mõisnik (de Villebois) taht' niimuudu. Perkune Janka võtt' 1809 naasõs Kangro Tuuma tütre Anna Vahtsõ-Kuustõst. David oll' näide kõgõ vanõmb poig, täl olliq viil veleq Carl (1812), Reinhold (1815) ja Peter (1820).

1833 tetti [[Mamasõ]]n Köstremäel tüütänüst [[Põlva köstrikuul|köstrekoolist]] [[Põlva kihlkunnakuul]] ja Davidist sai tollõ edimäne kuulmeistre. Tä opas' sääl aastagil 1833-1863. Ütelidse sai täst Põlva kerko edimäne hõrilamängjä. David lõi ka edimädse [[Põlva tütärlatsi kihlkunnakuul|Põlva tütärlatsikooli]] aastagal 1857. Tä kuuli [[24. joulukuu päiv|24. joulukuu pääväl]] [[1883]] [[Võnnu]]n.

== Kaeq viil ==
*[[Põlva kihlkunnakuul]]
*[[Põlva tütärlatsi kihlkunnakuul]]

==Kirändüs==
*[[Hirvlaanõ Milvi]], "Põlva Ühisgümnaasium ajast aega", 2005.
*Pintsaarõ Asta, "David Donneri sünnist möödub 200 aastat", "Koit", 16.12.2010.

[[Katõgooria:Võromaa inemiseq]]
