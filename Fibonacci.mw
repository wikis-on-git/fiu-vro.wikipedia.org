{{Elokäük
|pilt=Fibonacci2.jpg
|pildiallkiri=Pisa Leonardo (Fibonacci)
|nimi=Fibonacci
|sünnüaig=u. [[1170]]
|sünnüpaik=[[Pisa]], [[Itaalia]]
|kuulmisaig=u. [[1250]]
|kuulmispaik=[[Pisa]], [[Itaalia]]
|rahvus=itaallanõ
|ammõt=matõmaatik
}}
'''Pisa Leonardo''' (u. [[1170]] – u. [[1250]]), kedä tunnõtas viil nimmiga '''Leonardo Pisano''', '''Leonardo Bonacci''', '''Leonardo Fibonacci''' vai inämbüisi lihtält '''Fibonacci''' oll' [[itaalia]] [[matõmaatik]], kedä mõnõq ommaq pidänüq [[keskaig|keskao]] "kõgõ inämbä anniga matõmaatikus". 
 
S'oo ilma aigu tunnõtas Fibonaccit päämädselt katõ as'a perrä. 
* India-araabia [[arvosüstem]]i laotaminõ [[Õuruupan]], innekõkkõ 13. aastagasaa alostusõn ilmunun "Rehkendämise raamadu" ("''Liber Abaci''") abiga.
* Arvoq, midä kutsutas [[Fibonacci arv]]õs. Noid tä esiq vällä mõtlõ-s, a tarvit' ku näüdüst "''Liber Abacin''". 

== Elokäük ==

Leonardo sündü [[Pisa]] liinan Itaalian. Timä essä Guglielmot kutsuti Bonaccios ("hää loomuga" vai "lihtsä"). Leonardo imä Alessandra kuuli ku poiss oll' ütsäaastaganõ. Peräst kuulmist naati Leonardot kutsma Fibonaccis (tuu nimi tulõ sõnnost ''filius Bonacci'' - Bonacci poig). 

Guglielmo juhat' ärri Bugian, sadaman [[Alžiir]]ist hummogu puul Almohadi dünastia sultanaadin Põh'a-[[Aafriga]]n (s'oo ilma aigu [[Bejaia]]n, [[Alžeeria]]n). Ku Leonardo oll' poiskõnõ, käve tä sääl esäga üten, et tedä avitaq. Sääl oppõ tä tundma india-araabia arvosüstemmi. 

Saiõn arvo, et india-araabia süstemin rehkendämine om lihtsämp ja joudsamp ku Rooma arvõga rehkendämine, rännäs Fibonavvi Vaihõmeremaiõn, et oppi tuu ao juhtvidõ araabia matõmaatikidõ man. Leonardo joud' rändämäst tagasi 1200. a. paiku. Aastagal 1202, ku tä oll' 32 aastakka vana, ilmu timä raamat "''Liber Abaci''" ("Abakusõ raamat" vai "Rehkendämise raamat"), kohe tä oll' kirja pandnu, midä oll' opnu. Tuuga tutvust' tä india-araabia arvõ õuruuplaisilõ. 

Leonardost sai armastõdu küläline imperaatri Frederick II man, kinkalõ miildüväq [[matõmaatiga]] ja luudustiidüseq. 1240. a. naas' Pisa Vabariik tälle palka massma. 19. aastagasaal panti Pisan pistü Fibonacci kujo. Põrõhõlla om tuu Camposanto kalmistu õdagugaleriin.

== "''Liber Abaci''" ==
[[Pilt:Liber abbaci magliab f124r.jpg|200px|thumb|"''Liber Abaci''" üts lehekülg]]

Raamadun "''Liber Abaci''" tutvustas Fibonacci niinimmat indialaisi muudu (''modus Indorum''), midä s'oo ilma aigu kutsutas araabia [[arvotäht|arvotähis]]. Raamat soovit' arvõ kirotamisõs tarvitaq arvotähti 0-9 ja posits'oonilist süstemmi. Raamat näüdäs' vahtsõ arvosüstemi praktilist kassu tuvvõn näüdüssit raamadupidämisest, mõõtõ tõsõndamisõst, intresse rehkendämisest, raha vaihtamisõst ja tõisist rakõnduisist. Raamat võeti koolitõdun Õuruupan häste vasta ja tä mõot' tugõvahe mõttõluku. Kümnendsüstemi tarvitaminõ muutu egapäävätses sõski viil pall'o ildampa.

Raamadun anti muuhulgan lahõndus hüpoteetilidsõ jänesside populats'ooni ideaaltingimüisin kasumisõ probleemile. Esiq põlvkundõ jänesside arvoq moodustasõq arvõ rongi, midä ildampa om kutsut Fibonacci arvõs.

== Fibonacci arvoq ==
[[Pilt:Fibonacci.JPG|200px|thumb|Turku Energia korstna [[Turu]] liinan [[Soomõ]]n edimäidsi Fibonacci arvõga]]

Fibonacci arvorongin om ega arv pääle edimäst kattõ katõ timä iin saisja arvo summa: 1, 1, 2, 3, 5, 8, 13, 21, 34, 55, 89, 144, 233 jne. Tuu arvorong oll' [[India]] matõmaatikilõ teedäq joba 6. aastagasaal. Fibonacci "''Liber Abaci''" kaudu jousõ tuu Õuruupahe.

== Teossõq ==

Fibonacci om kirotanuq sääntseq raamaduq.
* ''Liber Abaci'' (1202), rehkendämise raamat
* ''Practica Geometriae'' (1220), raamat [[geomeetriäst]] ja [[trigonomeetriä]]st.
* ''Flos'' (1225), [[Palermo]] Johannese vällämärgit probleeme lahõndusõq
* ''Liber quadratorum'' ("Kruutõ raamat"), raamat [[Diofantiliidsi võrrandidõ]] kotsilõ, pühendet imperaatrilõ [[Frederick II, Pühä Rooma Imperaatri|Frederick II-lõ]]. 
* ''Di minor guisa'' (ärimatõmaatigast; kaotsi lännüq)
* ''Kommõntaar [[Eukleides]]e "Elemente" X raamadu kotsilõ'' (kaotsi lännüq)

[[Katõgooria:Itaalia inemiseq]]
[[Katõgooria:Itaalia matõmaatiguq]]

[[af:Fibonacci]]
[[ar:ليوناردو فيبوناتشي]]
[[an:Fibonacci]]
[[id:Leonardo da Pisa]]
[[be:Фібаначы]]
[[be-x-old:Фібаначчы]]
[[bs:Fibonacci]]
[[br:Fibonacci]]
[[bg:Леонардо Фибоначи]]
[[ca:Leonardo de Pisa]]
[[cs:Leonardo Fibonacci]]
[[cy:Fibonacci]]
[[da:Leonardo da Pisa]]
[[de:Leonardo Fibonacci]]
[[et:Leonardo Fibonacci]]
[[el:Λεονάρντο της Πίζας]]
[[en:Fibonacci]]
[[es:Leonardo de Pisa]]
[[eo:Fibonacci]]
[[eu:Leonardo Pisano]]
[[fa:لئوناردو فیبوناچی]]
[[hif:Fibonacci]]
[[fr:Leonardo Fibonacci]]
[[gl:Leonardo Fibonacci]]
[[ko:레오나르도 피보나치]]
[[hi:फ़िबोन्नाची]]
[[hr:Fibonacci]]
[[is:Leonardo Pisano]]
[[it:Leonardo Fibonacci]]
[[he:לאונרדו מפיזה]]
[[kk:Фибоначчи]]
[[sw:Fibonacci]]
[[ht:Fibonacci]]
[[la:Leonardus Pisanus]]
[[lv:Fibonači]]
[[lt:Leonardas Fibonačis]]
[[hu:Fibonacci]]
[[ml:ഫിബനാച്ചി]]
[[mr:फिबोनाची]]
[[arz:فيبوناتشى]]
[[mwl:Leonardo Fibonacci]]
[[mn:Фибоначчи]]
[[nl:Fibonacci]]
[[ja:レオナルド・フィボナッチ]]
[[no:Leonardo Fibonacci]]
[[nn:Fibonacci]]
[[pnb:فیبونکی]]
[[pms:Leonardo Fibonacci]]
[[nds:Leonardo vun Pisa]]
[[pl:Fibonacci]]
[[pt:Leonardo Fibonacci]]
[[ro:Fibonacci]]
[[ru:Фибоначчи]]
[[scn:Liunardu Fibonacci]]
[[simple:Fibonacci]]
[[sk:Leonardo Pisano Fibonacci]]
[[sl:Leonardo Fibonacci]]
[[sr:Леонардо Фибоначи]]
[[sh:Leonardo Fibonacci]]
[[fi:Fibonacci]]
[[sv:Leonardo Fibonacci]]
[[ta:ஃபிபொனாச்சி]]
[[kab:Leonardo Fibonacci]]
[[th:เลโอนาร์โด ฟีโบนัชชี]]
[[vi:Fibonacci]]
[[tr:Leonardo Fibonacci]]
[[uk:Фібоначчі]]
[[vo:Fibonacci]]
[[war:Fibonacci]]
[[bat-smg:Fėbuonačės]]
[[zh:比萨的列奥纳多]]
