[[Pilt:Anatoli_künd.jpg|thumb|300px|right|Nikiforovi Anatoli näütäs, kuis vanast hobõsõga künneti. [[Koiolakülä]], 2005. a.]]
<!--
[[Image:Farmer plowing.jpg|thumb|300px|right|Hobõsidõga kündmine]]
-->

'''Hopõn''' om [[kodoelläi]], kinka saa ratsutaq ja tüüd tetäq.

Nuur hopõn om '''vars''', täüskasunu [[esäne]] hopõn om '''täkk''', kohitsõt esäne om '''ruun''' ja täüskasunu [[imäne]] om '''märä'''. 

Märä [[tiinüs]] kest keskmädselt 336 [[päiv (aomõõt)|päivä]].

== Hobõsidõ nimeq ==

Vanast panti [[Võromaa]]l hobõsilõ sääntsit nimmi: Miira, Miku, Lauk (ku valgõ lauk otsa iin), Kella, Kulla, Loki, Malli, Heeli, Teesi.

== Hobõsõq karva perrä ==

Karva perrä või hobõsit jakaq niimuudu.
* '''Valgõ'''
* '''Must'''
* '''Raudjas''' - [[vask|vasõkarva]] vai [[raud|ravvarostõ]] karva
* '''Kõrb''' - tummõmp ja [[verrev|verevämp]] ku raudjas
* '''Võik''' - vahakarva, viskas [[kõllanõ|kõllast]]
* '''Hiiro''' - hiirekarva
* '''Kimbli''' - segäkarvalinõ, [[must]]aq vai vereväq karvaq [[valgõ|valgidõga]] segi

<table border="0" align="center" colspan="1">
<tr><td align="center">
[[Pilt:Bridon Belfrey, RID, Irish Draught Stallion.jpg|thumb|150px|Must]] </td>
<td>[[Pilt:Pernod Al Ariba 0046b.jpg|thumb|150px|Kõrb]]</td> 
<td>[[Pilt:Zafira Al Saida 0001.jpg|thumb|150px|Raudjas]]</td></tr> 
<tr>
<td>[[Pilt:Unsortedanimal 1.jpg|thumb|150px|Võik]]</td>
<td>[[Pilt:Tarpan-Sababurg.jpg|thumb|150px|Hiiro]]</td>
<td>[[Pilt:Holsteiner Apfelschimmel-2005.jpg|thumb|150px|Kimbli]]</td>
<td></td>
</tr></table>

== Mõistatuisi hobõsõ kotsilõ ==
* ''Tõstaq ütte jalga, tõstaq tõist jalga, panõq karvast vahele?'' (Hobõsõ ettepandminõ. [[Karula kihlkund]], 1973.)
* ''Ajaq aeruq laialõ, pistäq karvanõ vahele?'' (Hobõst pandas ette. [[Põlva kihlkund]], 1894.)
* ''Tõstaq reiet, nõstaq reiet, panõq vorsti vahele?'' (Hobõnõ. [[Harglõ kihlkund]], 1957.)
* ''Võtaq reieq lak'ka, pistäq pulk ette, karvanõ krants kaala?'' (Hobõst pandas ette. [[Karula kihlkund]], 1887.)
* ''Iin hiline, takan taline, kökäts pääl, nökäts käen?'' (Hiline om hobõnõ, takan taline om regi, kökäts pääl om miis ja nökäts käen om piitsk. [[Põlva kihlkund]], 1893.)
* ''Tillin iih, tallin takah, kükäts seeh, nakats käeh?'' (Hopõn iih, regi takah, miis seeh, ruusk käeh. [[Setomaa]], 1929.)
* ''Üts tege timp-tamp, tõnõ tege timp-tamp, kolmas tege timp-tamp, nelläs tege timp-tamp, viies tege karviuh?'' (Hobõnõ. [[Põlva kihlkund]], 1933.)
* ''Üts ütles: suvi om pikk, tõõnõ ütles: talv om pikk, kolmas ütles: mul ütskõik?'' (Rattaq, regi, hobõnõ. Põlva kihlkund, 1895.)
* ''Üts ütles: suvõl um rassõ, tõnõ ütles: talvõl, kolmas ütles: mul ütskõik?'' (Hopõn ütles: mul ütskõik, regi ütles: talvõl um rassõ, rattaq ütleseq: suvõl um rassõ. [[Vahtsõliina kihlkund]], 1902.)<ref>Krikmanni Arvo, "[[Tere teele, tere meele, tere egalõ talolõ]]". Eesti Kirändüsmuusõum, Tarto 2000, lk. 56, 114, 132.</ref>

== Kaeq viil ==
* [[Öüdsinkäümine]]

== Lätteq ==
<references>

[[Katõgooria:Kodoeläjäq]]
