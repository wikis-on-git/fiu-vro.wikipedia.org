[[Pilt:Sir Winston Churchill - 19086236948.jpg|pisi|[[Churchilli Winston]] oll' ütś häste tunnõt [[Ütiskuningriik|Suuŕbritannia]] ministri]]
'''Pääministri''' om ministri, kiä juhatas valitsust, mitmin riiken ka vällä- ja kodopoliitikat ni om valitsusõ päämiis. S'aksamaal ja Austrian pääministri nimetüs om liidokantslar.

Ka riike seen või ollaq mõnõ mitte-hindäperi ala pääle määrätü oma pääministri, nii om näütüses Kanada provintsõl ja [[Fääri saarõq|Fääri saaril.]]

== Pääministri Eestin ==
Pääministri om [[Põhisäädüs|põhisäädüse]] perrä Vabariigi Valitsusõ tüü juhataja. Tä ei juhiq üttegi ministeeriummi.

Pääministri juhatas valitsusõ kuunolõkit ni kirotas alla valitsusõ õigusaktele. Pääministri või nõudaq tõisilt ministrelt seletüst näide tegemiisi kotsalõ ni andaq näile kõrralduisi.

Vabariigi Valitsusõ säädüsin kirotõt johtumisi kõrral tii pääministri Vabariigi Presidendile pakmisõ muutaq valitsusõ kuunsaiso.

Pääministri vii täüde ka tõsõq kohussõq, midä täl tulõ säädüisi perrä tetäq. Näütüses om pääministri ka tiidüs- ja edendüsnõvvokogo edemiis.

Pääministri edüstas valitsust. Täl om tähtsä osa riikevaihõlidsõn läbikäümisen ni [[Õuruupa Liit|Õuruupa Liido]] asjon. Eesti poliitilidsõq tsihiq Õuruupa Liidon pand paika valitsus, aga pääministri juht Õuuupa Liido küsümüisi riigi seen.<ref>https://www.valitsus.ee/et/peaminister-ministrid/peaminister-juri-ratas-0 (Pruugit 17.09.2020)</ref>

== Lätteq ==
[[Katõgooria:Riik]]
[[Katõgooria:Poliitiga]]
[[Katõgooria:Valitsus]]
[[Katõgooria:Ministriq]]
