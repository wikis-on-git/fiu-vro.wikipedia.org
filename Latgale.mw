[[Pilt:Coat of Arms of Latgale.svg|thumb|150px|Latgale vapp]]
[[Pilt:Latvijas_novadi.PNG|thumb|390px|Läti kultuuripiirkunnaq ja liinaq. Kaardi sinine jago om Latgale.]]

'''Latgale''' ([[latgali kiil|latgali keelen]] ''Latgola'') om üts [[Läti]] neläst suurõst aoluulidsõst ja kultuuripiirkunnast. Tä om Hummogu-Lätin ja sääl ommaq mitmõq as'aq tõistmuudu ku muial Lätin. Muuhulgan kõnõldas sääl umma kiilt - [[latgali kiil]]t. 

2000. aastaga rahvalugõmisõ perrä elli Latgalen 339 783 inemist. Latgale suurus om 14 547 km&sup2;, tuu om 22% Läti pindalast.

Pääle 2009. aastaga Läti valitsõmisjaotusõ reformi om Latgalen 19 maakunda (''novads'') ja 2 liina, miä kuulu-iq maakundõ ala ([[Daugavpils]] ja [[Rēzekne]]). Latgale kõgõ vanõmb ja suurõmb liin om Daugavpils. Tuul ommaq liinaõigusõ aastagast 1582, sääl eläs päält 100 000 inemise ja tä om Lätin suurusõ poolõst tõnõ liin. 35 000 elänikuga Rēzekne liina kutsutas sakõstõ "Latgale süämes", tuuperäst et tä om Latgale keskel. Pääle tuu võeti Rēzeknen 1917. a. vasta aoluulinõ otsus, et Latgale piät tõisi Läti piirkundõga kokko kuuluma. Lutsi (''Ludza'') om kõgõ vanõmb Latgale kotus, midä  om nimmat kirän (1177. a.).

==Aolugu==
Latgale tekkü [[Daugava]] jõõst hummogu poolõ. Latgalest õdagu poolõ jäiq [[liivläseq|liivläisi maaq]] ja hummogu poolõ [[slaavlasõq|slaavlaisi]] umaq. Vana ao välläkaibmiisi perrä olliq kõgõ vanõmbaq inemiisi elopaigaq Latgalen Lubana, Dviete ja Suurõ-Lutsi (''Liela Ludza'') järve veeren. Latgaliq tulliq tahtõ katõn lainõn. Edimäne tulõminõ oll' 6. ja 7. aastagasaa vaihtusõ ümbre, ku tulti läbi s'ooilma-aigsõ Leedu ala ja asotõdiq elämä Augšzeme kanti Lõunõhummogu-Vidzemen ja Õdagu-Latgalen. Säält liiguti aigopite edesi põh'a poolõ. Tõnõ lainõq latgalit tull' hummogu puult läbi s'ooilma-aigsõ [[Valgõvinne]] 7.-9. aastagasaal.  

==Luudus==
Latgalen om pall'o viikokõ ja sakõstõ kutsutas tedä "sinitside järvi maas". Kokko om sääl 972 järve, minkast suurõmb jago om mägitsel maal Dagda kandin.

==Kirändüs==
*I. Gusāns, S. Lazdina, H.F. Marten, S. Murinska, S. Pošeiko, I. Šuplinska, "Latgalian CV", Rēzekne, 2011.

[[Katõgooria:Läti]]

[[af:Letgallen]]
[[id:Latgalia]]
[[be:Латгалія]]
[[be-x-old:Латгалія]]
[[bg:Латгале]]
[[ca:Letgàlia]]
[[cs:Latgale]]
[[da:Letgallen]]
[[de:Lettgallen]]
[[et:Latgale]]
[[en:Latgale]]
[[eo:Latgalio]]
[[fr:Latgale]]
[[ko:라트갈레]]
[[it:Latgallia]]
[[he:לטגליה]]
[[ka:ლატგალია]]
[[ltg:Latgola]]
[[lv:Latgale]]
[[lt:Latgala]]
[[hu:Latgale]]
[[nl:Letgallen]]
[[ja:ラトガレ]]
[[no:Latgale]]
[[nn:Latgale]]
[[pl:Łatgalia]]
[[pt:Latgale]]
[[ru:Латгалия]]
[[fi:Latgale]]
[[sv:Lettgallen]]
[[uk:Латгалія]]
[[bat-smg:Latgalė]]
