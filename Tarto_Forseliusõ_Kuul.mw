[[File:Forseliuse kool.jpg|thumb|Tartu Forselius school in 2012.]]
Tarto Forseliuse Kuul luudi 1957. aastagal. Taa om Tarton Tähe huulidsan. Edimält oll sääl keskkuul, perän gümnaasium ja prõlla õnnõ põhikuul. Pallo aigo oll sääl kirändüs tähtsä kotusõ pääl. Oppaja Saage Vello ja timä opilasõq kõrraldiq luulõ võidõlusi, kirändüspäivi ja tiatrit. Kooli almanakk kand nimme „Tipa-Tapa“. Forseliuse koolin ommavaq opnu näütüses Undi Mati, Urbi Tarmo, Muti Mihkel, Kaljujärve Hannes, Rannamäe Aarne, Uudmäe Jaak, Vadi Urmas ja Siimetsa Moonika. Sääne nimi om koolil tuuperäst, et 1684. aastagal lõi Forseliuse Bengt Gottfried sama kotusõ pääle seminäri, kon oppas’ vahtsit kuulmeistrit eesti rahva jaos. Prõlla om Forseliuse koolin pallo huvitsõõrõq: võõrkeeleq, käsitüü, programmiirmine, tiidüs, laulukooriq, tandsoq, hokk, kergejoustik, tiatri ja kihäväändmine.
