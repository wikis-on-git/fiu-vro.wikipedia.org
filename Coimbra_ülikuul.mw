'''Coimbra Ülikuul''' om ülikuul [[Coimbra]] liinan [[Portugal]]in. Tä om Portugali kõgõ vanõmb ülikuul - luud joba 1290. aastagal. Tä kuulus maailma 15 kõgõ vanõmba ülikooli hulka, miä ommaq vaihtpidämäldä tüütänüq.

[[Pilt:Coimbra December 2011-12.jpg|200px|thumb|Coimbra ülikooli kellätorn]]
Coimbra Ülikuul om üts suurõmbit Portugalin, sääl opis pia 20 000 üliopilast.

Ülikoolin om 8 tiidüskunda, kon saa oppi humanitaar-, sotsiaal-, luudus- ja teknigatiidüisi. 

Coimbra Ülikuul kuulus [[Coimbra grupp]]i - tuun grupin ommaq [[Õuruupa]] kõgõ vanõmbaq ja väärikambaq ülikooliq. Tegelikult omgi tuu grupp nime saanuq Coimbra perrä, tuuperäst et grupi asotamiskuunolõk peeti sääl. 

==Tiidüskunnaq==
Coimbra Ülikoolil om 8 tiidüskunda, miä ummakõrda jagonõsõq osakundõs. 

* '''Õigustiidüskund''' [http://www.fd.uc.pt ''(Faculdade de Direito da Universidade de Coimbra)'']. Sääl saa oppi [[õigustiidüs]]t ja [[avalik haldus|avalikku haldust]]. 

* '''Arstitiidüskund''' [http://www.fmed.uc.pt ''(Faculdade de Medicina da Universidade de Coimbra)'']. Sääl sa oppi [[arstitiidüs]]t ja hambaarstindust. 

* '''Humanitaartiidüskund''' [http://www.fl.uc.pt ''(Faculdade de Letras da Universidade de Coimbra)'']. Sääl saa oppi [[filmikunst]]i, [[muusika]]t, [[tiatri]]kunsti, klassikaliidsi kiili, kirändüst ja [[portugali kiil]]t, s'ooilmaaigsit kiili ja kirändüst, [[aolugu|aoluku]], [[kunstiaolugu|kunstiaoluku]], [[arkeoloogia]]t, [[maatiidüs]]t, [[filosoofia]]t ja [[aokirändüs]]t. 

<!--
* '''Faculty of Sciences & Technology''' [http://www.fct.uc.pt ''(Faculdade de Ciências e Tecnologia da Universidade de Coimbra)''] offers all levels of [[academic degrees]] in [[Anthropology]], [[Architecture]], [[Biology]], [[Biochemistry]], [[Design]] and [[Multimedia]], Conservation and Restoration, [[Environmental Engineering]], [[Biomedical Engineering]], [[Civil Engineering]], Electrotechnical and Computer Engineering, Physical Engineering, Industrial Engineering and Management, Informatic Engineering, [[Materials Engineering]], [[Mechanical Engineering]], [[Chemical Engineering]], [[Physics]], [[Geology]], [[Mathematics]] [[Chemistry]] and Industrial Chemistry.

* '''Faculty of Pharmacy''' [http://www.ff.uc.pt ''(Faculdade de Farmácia da Universidade de Coimbra)''] offers all levels of [[academic degrees]] in [[Pharmaceutical]] Sciences.

* '''Faculty of Economics''' [http://www.fe.uc.pt ''(Faculdade de Economia da Universidade de Coimbra)''] offers all levels of [[academic degrees]] in [[Economics]], [[Business]] Organisation and [[Management]], [[International Relations]] and [[Sociology]].

* '''Faculty of Psychology & Education Sciences''' [http://www.fpce.uc.pt ''(Faculdade de Psicologia e Ciências da Educação da Universidade de Coimbra)''], which offers all levels of [[academic degrees]] in [[Psychology]], [[Social Service]] and [[Education]] Sciences.

* '''Faculty of Sports Sciences & Physical Education''' [http://www.fcdef.uc.pt ''(Faculdade de Ciências do Desporto e Educação Física da Universidade de Coimbra)''] offers all levels of [[academic degrees]] in [[Sports]] Science and [[Physical Education]].
-->

== Sümboliq ==
Coimbra Ülikooli ja liina ütes sümbolis om ülikooli kellätorn. Tuud torni kutsutas portugali keelen sõnaga ''cabra'', miä mud'o tähendäs (kodo)kitsõ, a slängin ka litsi. Sääntse nime ollõv torn muistõ saanuq tuuperäst, et ku kell lei, ollõv üliopilaisil olnuq veeränd tunni aigo loenguhe minnäq. Päält tuud pantivaq ülikooli raudvärehtiq ilma armulda kinniq ja kiä ildas jäi, tuud inämb sisse es lastaq. Üliopilaisilõ miildü vanast kah kavva maata ja tuuperäst võtt' sääne asi näid hirmsahe vandma.

== Kumbõq ==
[[Pilt:Universitat de Coïmbra - Sala d'actes.JPG|200px|thumb|Kaitsmiisi saal]]
* Doktoritöie kaitsmisõs om Coimbra Ülikoolin erälde saal. Saali üten otsan istus kaitsmisõ aigo rektri vai mõni timä abilinõ, saali keskel tüü kaitsja ja saali üte saina veeren (kaitsja silmi korgutsõl) kaitsmiskomisjon.
[[Pilt:Coimbra ülikuul repän.JPG|200px|thumb|Rebäsepildiga sainaplaat]]
* Coimbran usutas, et ku eksamist läbi satat ja tahat, et eksami perrä tegemisel parõmbihe lääsiq, piät inne tuud jalaga [[repän|rebäst]] lüümä. Et elävät rebäst om liinan rassõ löüdäq, sõs pesväq üliopilasõq ütte rebäsepildiga sainaplaadikõist, miä om ülikooli üte huunõ saina pääl.

== Kaeq viil ==
* [[Coimbra grupp]]

== Välislink ==
* [http://www.uc.pt/en/ Coimbra Ülikooli kodoleht]

[[Katõgooria:Portugali ülikooliq]]

[[an:Universidat de Coimbra]]
[[ca:Universitat de Coïmbra]]
[[cs:Univerzita Coimbra]]
[[de:Universität Coimbra]]
[[et:Coimbra Ülikool]]
[[en:University of Coimbra]]
[[es:Universidad de Coímbra]]
[[eu:Coimbrako Unibertsitatea]]
[[fr:Université de Coimbra]]
[[ko:코임브라 대학교]]
[[it:Università di Coimbra]]
[[he:אוניברסיטת קוימברה]]
[[ka:კოიმბრის უნივერსიტეტი]]
[[la:Universitas Conimbrigensis]]
[[nl:Universiteit van Coimbra]]
[[ja:コインブラ大学]]
[[no:Universitetet i Coimbra]]
[[pl:Uniwersytet w Coimbrze]]
[[pt:Universidade de Coimbra]]
[[ru:Коимбрский университет]]
[[fi:Coimbran yliopisto]]
[[sv:Coimbras universitet]]
[[vi:Đại học Coimbra]]
[[tr:Coimbra Üniversitesi]]
[[uk:Коїмбрський університет]]
[[zh:科英布拉大學]]
