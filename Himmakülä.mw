{{VõromaaKülä
|  nimi = Himmakülä
|  elänikke = 
|  lat_deg = 57
|  lat_min = 58
|  lat_sec = 58
|  lon_deg = 27
|  lon_min = 04
|  lon_sec = 05
}}
'''Himmakülä''' om [[külä]] [[Põlva kihlkund|Põlva kihlkunnan]] [[Laheda vald|Laheda vallan]] [[Võro]]-[[Põlva]] tii veeren (Põlvahe 8 km, Võrolõ 17 km). Külän om paarkümmend elämist. Suurõmbalt jaolt jääs külä suurõsttiist hummogu poolõ. Himmaküläst põh'a poolõ jääs [[Lahokülä (Laheda)|Lahokülä]], hummogu poolõ [[Naruskikülä]], lõuna poolõ [[Ortuskülä]] ja õdagu poolõ [[Vardja külä|Vardja]]. Külä hummogupiiris om [[Peri uja]]. Külän om [[Sika külä (Põlva)|Sika]] tiiristi bussipiätüs. Himmaküläst käüdäs kuuli põhilidsõlt [[Vana-Koiola kuul|Vana-Koiolahõ]] ja [[Põlva Ütisgümnaasium|Põlvahe]], poodi mano Lemmikuhe ja tohtrõ mano [[Tilsi külä (Laheda)|Tilssi]] vai Põlvahe.

==Aolugu==

Himmakülä om vähämbält paarsada aastakka vana. Kolhoosiaol oll' tan Koit-[[kolhoos]]i suurfarm (läts' käüki 1973), kon peeti [[lehm]]i, ja ehitedi 12 kortõriga nn. ütismaja. Viil 1980. aastagidõ lõpun ehit' kolhuus umilõ tüüliisile 10 üteperreelämist. Ku kolhoosiaig läbi sai, möi kolhuus suurfarmihuunõq maaha ja pääle tuud ommaq noin huunin olnu mitmõq puutüüfirmaq.

==Midä kaiaq tasos==

Himmakülän olõ-i suurt midägi kaiaq.

[[Pilt:Himmakülä.JPG|thumb|250px|right|Himmakülä]]

==Kuulsambaq inemiseq==

Niinimetet ütismajan om latsõn mõnõ aastaga elänüq modell ja Eesti Malõliido president [[Kassi Carmen]].

==Kaeq viil==

*[[Põlva kihlkunna küläq]]

[[Category:Põlva kihlkunna küläq]]
[[Category:Laheda vald]]

[[et:Himma]]
[[en:Himma, Estonia]]
[[vo:Himma]]
