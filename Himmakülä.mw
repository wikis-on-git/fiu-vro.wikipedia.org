'''Himmakülä''' om [[külä]] [[Põlva kihlkund|Põlva kihlkunnan]] [[Laheda vald|Laheda vallan]] [[Võro]]-[[Põlva]] tii veeren (Põlvahe 8 km, Võrolõ 17 km). Külän om paarkümmend elämist. Suurõmbalt jaolt jääs külä suurõsttiist hummogu poolõ. Himmaküläst põh'a poolõ jääs [[Lahokülä]], hummogu poolõ [[Naruskikülä]], Lõuna poolõ [[Ortuskülä]] ja õdagu poolõ [[Vardja]]. Külä hummogupiiris om [[Peri uja]]. Külän om [[Sika]] tiiristi bussipiätüs. Himmaküläst käüdäs kuuli põhilidsõlt [[Vana-Koiola kuul|Vana-Koiolahõ]] ja [[Põlva Ütisgümnaasium|Põlvahe]], poodi mano Lemmikuhe ja tohtrõ mano [[Tilsi|Tilssi]] vai Põlvahe.

==Aolugu==

Himmakülä om vähämbält paarsada aastakka vana. Kolhoosiaol oll' tan Koit-[[kolhoos]]i suurfarm ja ehitedi 12 kortõriga nn. vahtsõnõ maja. Viil 1980. aastagidõ lõpun ehit' kolhuus umilõ tüüliisile 10 üteperreelämist. Ku kolhoosiaig läbi sai möi kolhuus' suurfarmihuunõq maaha ja pääle tuud ommaq noidõn huunidõn tegotsõnuq mitmõq puutüüfirmaq.

==Huvitavat kaemist==

Himmakülän olõ-i suurt midägi kaiaq.

==Kuulsambaq inemiseq==

Niinimetet vahtsõn majan om latsõn mõnõ aastaga elänüq modell ja Eesti Malõliido president [[Kassi Carmen]].

==Kaeq ka==

*[[Põlva kihlkunna küläq]]

[[Category:Küläq]]
