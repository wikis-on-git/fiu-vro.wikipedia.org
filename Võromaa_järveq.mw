'''Võromaa järveq''' ommaq küländki väikoq, a tuu iist om näid tihtsähe. Erälde tulõ nimmadaq Peipsi-Pihkva järve. Tuu om suurusõ poolõst 5. järv [[Õuruupa]]n. Põrõhõllatsidõ järvi põh'aq ommaq tegünüq viil illatsõl [[iäaig|iäaol]]. Suurõmb jago järvi tekkü iä sulamisõ aigo kavva üte kotussõ pääl püsünüisi iäunikidõ ala. Võromaa järveq ommaq inämbältjaolt süväq, käärolidsõ kaldõveerega ja näide seen või ollaq saari.

[[Haani korgustik|Haani]] ja [[Karula korgustik|Karula]] korgustiguq ommaq Eestin järvi poolõst üteq rikkambaq - sääl om kogoniq 30 järve 100 km&sup2; pääle. 

Suurõmbaq järveq pääle Peipsi ommaq [[Vagola järv|Vagola]], [[Tamula järv|Tamula]], [[Aheru järv]], [[Hino järv]] ja [[Ähijärv]]. Võromaal om Eesti kõgõ süvemb järv - [[Rõugõ Suurjärv]] (38 m). Süväq järveq ommaq viil [[Väiku-Palkna järv|Väiku-Palkna]], [[Mustjärv (Tsolgo)|Tsolgo Mustjärv]] (29,7 m), [[Uhtjärv]] ja [[Keema järv]] (mõlõmbaq 27 m). 

[[Põlva]] ja [[Räpinä]] kandin om pall'o järvi, mink vesi om kõgõ tummõmb terve Õuruupa pääle.

*[[Hargla kihlkunna järveq]]
*[[Kanepi kihlkunna järveq]]
*[[Karula kihlkunna järveq]]
*[[Põlva kihlkunna järveq]]
*[[Rõugõ kihlkunna järveq]]
*[[Räpinä kihlkunna järveq]]
*[[Urvastõ kihlkunna järveq]]
*[[Vahtsõliina kihlkunna järveq]]

==Kirändüs==

* [[Reimanni Nele]], "[[Võromaa kodolugu]]", [[Võro Instituut]], [[Võro]], 2004

[[Category:Võromaa]]
[[Category:Järveq]]
[[Category:Võromaa järveq| ]]
