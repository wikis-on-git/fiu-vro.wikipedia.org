'''Mi Esä''' palvõq om [[ristiusk|ristiuso]] üts tunnõtumpi [[palvõq|palvit]].

[[Vahtsõnõ Testament|Vahtsõ Testamendi]] perrä and' taa palvõ [[Jeesus Kristus]] vastussõs ummi jüngride küsümisele, kuis tulõ pallõldaq.   

Palvõ tekst lövvüs [[Matteuse evangeeliüm]]in (6:9–13), kon taa om osa [[mäejutlus]]õst. Analoogia [[Luuka evangeeliüm]]in (11:2–4).

==Võrokeeline tekst==
''(Säet [http://www.christusrex.org/www1/pater/JPN-eesti-dorpat.html vana lõunaeesti kiräkeele teksti] perrä.)''

Mi Esä taivan, <br>
pühendedüs saaguq sino nimi. Sino riik tulguq. <br> 
Sino tahtminõ sündku ku taivan, nii ka maa pääl. <br>
Mi päävälikku leibä annaq meile täämbä. <br>
Nink annaq meile andis mi süüq, <br>
nii ku ka mi andis anna umilõ süüdläisile. <br> 
Ni saatku-i meid joht kiusatusõ sisse, <br> 
a pästäq meid ärq kur’ast, <br> 
selle et sino perält om riik ja vägi ni avvustus igävedsel aol. <br>
Aamõn. <br>

==Mi Esä palvõq ku keelenäüdeq== 
Kombõs om olnuq pruukiq Mi Esä palvõt keelenäütes ilma kiili võrdõlõmisõ man. Põhjusõs om muuhulgan tuu, et pall'oq kristlasõq tiidväq taad pääst ni taa om pant pall'odõhe ilma kiilihe.

==Muusiga==
Mitmõq helüluujaq ommaq Mi Esä palvõlõ viise tennüq, naidõ siän: 
*[[Luigi Cherubini]]
*[[Charles Gounod]] 
*[[Leoš Janáček]] 
*[[Ferenc Liszt]] 
*[[Giacomo Meyerbeer]] 
*[[Otto Nicolai]] 
*[[Bernardino Rizzi]] 
*[[Pjotr Tšaikovski]] 
*[[Giuseppe Verdi]].

==Välislink==
*[http://www.christusrex.org/www1/pater/ Mi Esä palvõq 1322 keelen ja murdõn]
*[http://www.christusrex.org/www1/pater/JPN-eesti-dorpat.html Mi Esä palvõq lõunaeesti (tarto) kiräkeelen].

[[Category:Ristiusk]]
[[Category:Usk]]
