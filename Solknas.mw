'''Solknas''' om parasiit kiä eläs inemise ja tsia soolikihn. Inemiisihn eläs liik ''Ascaris lumbricoides'' vai inemisesolknas, tsikkahen eläs liik ''Ascaris suum'' vai tsiasolknas. Solknas sünnütäs tõpõ nimegaq askardiaas. Inemine piät tõpõ saamisõs parasiidi munna alaq niildmä. Perremiis saa tõpõ mõskmaldaq puuviljolt vai kässilt, kaq mustast viist. 
[[Pilt:Ascaris_lumbricoides.jpeg|pisi|Solknas]]

== Kujooppus ==
Imäne valmusk om 20-40cm pikk, läbimõõt om 6mm. Esäne om vähämb, 15-25cm pikk ja läbimõõt om 3mm. Esädse hand om kiirdnüq kõtu poolõ. Pojaq ommavaq 1,5mm pikäq.
[[Pilt:A._lumbricoides.jpg|pisi|Solkna muna ja poig.]]

== Elo ==
Ku solkna poig joud soolikihe, sõs tä tüküs säält veridihe ja lätt massohe. Nädäli peräst liigus tä tävvehe ja säält roni üles niildü. Säält liigus tä söögilõõri müüdä alaq tagasi soolikihe ja timäst saa valmusk. Uma reisi aol tä vahetas kats kõrd nahka. Valmusk nakkas soolikihn munnõ tuutma. Perremiis aja munnõ vällä fekaalõgaq.

== Tõvõ tunnusõq ==
Hariligult ommavaq tunnusõq kõtust vaeldamiisi kinniq ja valla olõminõ, närbüs, tülkimine ja kõtuhalu. Parasiidi elo edeotsan või ollaq kaq üleherküst, hinge matsmishätä, kuumõtust ja silmä palanikku. Ku hussõ ommavaq väega pallo, sõs või tullaq mülkunüq soolik. 

== Ravi ==
Arstiruuh solkna hiidütämises om olõman - hariligult kirotas tohtri vällä mebendasoola või albendasoola. Tuud piät hariligult võtma 1-3 päiva, et terves saiaq. Kuq tõpõ om väega rassõ, sõs tä või lõppõq surmagaq, a hariligult mitte.
