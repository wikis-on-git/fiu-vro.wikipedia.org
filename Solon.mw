[[Pilt:Solon.jpg|right|thumb|Soloni rinnakujo, midä hoitas [[Napoli rahvuslik arkeoloogiamuusõum|Napoli rahvusligun arkeoloogiamuusõumin]] Itaalian.]]

'''Ateena Solon''' (Σόλων; sündü aastagidõ 640 ja 635 vaihõl inne mi aigu ja kooli umbõs aastagal 559 inne mi aigu [[Ateena]]n) oll´ [[Vana-Kreeka|vanakreeka]] luulõtaja, kaupmiis, rännümiis ja poliitik. Tä om üts kreeka [[Säidse tarka|säidsmest targast]].

Solon oll´ peri ülembärahva siäst, [[Kodriidiq|Kodriide]] hõimust, kost olliq peri ka Ateena kunigaq. Ku tä oll´ nuur miis, tiindse tä elätüst kaupmehetüüga ja täl oll´ uma laiv, minkaga sai ilma piten sõita. Inne poliitigutüü võtmist oll´ tä Ateenan tuntu ku luulõtaja, kink [[eleegiä]]q ni [[jamb]]iq kõnõliq säädüisist, poliitigast ja moraalist. Päält tuud om tä kirotanu ka luulõtuisi, kon löüdväq avvustust [[muusa]]q, mar´aviin ni armastus. Solon oll´ edimäne Ateena luulõtaja. 

Ateena rahvas tunnust´ Soloni tüüd sõan [[megara]]laisi vasta, kon vallutõdi tagasi [[Salamis]]õ saar aastagal 594 inne mi aigu ja vallõ timä [[arkont|arkondi]] korgõhe ammõtihe. Valituisi arkonte käen oll´ Ateenan poliitilinõ võim.  

Solon om tuntu ku tähtsä [[säädüsandja]]. Tä tei Ateenale vahtsõq säädüseq innembidse säädüsandja [[Drakon]]i kõvvu vai drakoonilisi säädüisi asõmalõ. Alalõ jäi Drakoni ao säädüisist õnnõ säädüs mõrdsugatöie kottalõ. 

====Välislingiq====
{{commonscat|Solon}}

==Kirjandus==
*[[Georgios Papadogeorgos]], "Vana-Kreeka suurkujud: Elu ja looming", lk 16–17. Tõlkinud [[Anneli Kritšmann]]. Kirjastus [[AS Kirjastus Ilo|Ilo]], 2004. 

{{Näüdüs:Säidse tarka}}

[[Katõgooria:Vanakreeka poliitiguq]]
