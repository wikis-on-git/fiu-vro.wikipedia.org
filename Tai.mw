{{MaaInfokast|
Nimi=Tai Kuningriik<br />ราชอาณาจักรไทย<br />Ratcha Anachak Thai|
Genitiiv=Tai|
Lipp=Image:Flag of Thailand.svg|
Vapp=Image:Garuda Emblem of Thailand.svg|
Kaart=Image:LocationThailand.svg|
Riigikiil=[[tai kiil]]|
Pääliin=[[Bangkok]]|
Suurus=514 000 |
Rahvaarv=64 265 276 |
Internetitunnus=[[.th]] |
}}

'''Tai Kuningriik''' vai '''Taimaa''' ([[tai kiil|tai keelen]] ''Ratcha Anachak Thai'') om riik Lõunahummogu-[[Aasia]]n, [[Indo-Hiina puulsaar]]õl. Taist lõunahe jääseq [[Tai laht]] ja [[Malaisia]], hummoguhe [[Kambodža]] ja [[Laos]] ni õdaguhe [[Andamani laht]] ja [[Myanmar]].

Kooniq [[11. lehekuu päiv|11. lehekuu pääväni]] [[1949]]. kand' maa nimme ''Siiam''. Sõna ''thai'' (ไทย) tähendäs [[tai kiil|tai keelen]] 'vaba'. Sama sõna tähendäs ka [[taiq|tai]] rahvast. Tuuperäst pruuk osa elänigest, innekõgõ suur [[hiinlasõq|hiina]] veidembüs, inneskist nimme "Siiam". 

Tai olõ-i kunagi olnuq ütegi [[Õuruupa]] maa valitsõmisõ alonõ.

Tai om populaarnõ turismimaa.


== Aolugu ==
Parhilladsõ Tai riigi juurõq küünüseq aastagal [[1238]] luudu Sukhothai kuningriigini ja päält tuu nõrgõmbasjäämist sündünü Ayutthaya riigini. Tai om ainugõnõ Lõunahummogu-Aasia maa, miä mõist' hindä ärq hoitaq õdagumaiõ valitsusõ ala sadamast. Tuu läts' õnnõs teno katõ Tai, tuul aol Siiami kuninga Mongkuti (1851–1868) ja Chulalongkorni (1868–1910) ettenägeligulõ ja targalõ välispoliitikalõ [[19. aastagasada|19. aastagasaa]] lõpun ja [[20. aastagasada|20. aastagasaa]] alostusõn, kuiki Tai kaot' sis osa ummi maid [[Prantsusmaa|Prantsusõ]] Indohiinalõ ja [[Ütiskuningriik|Suurbritannialõ]]. 

== Poliitiga ==
Tai om põhisäädüsline kuningriik. Kuiki poliitiline võim om pääministri käen, om kuning rahva siän väega korgõhe hinnat ja avvostõt ni om mitmit kõrdo lahendanuq tõsitsit poliitiliidsi häti ja kriise.

== Luudus ==
[[Pilt:Hills in northern Thailand.jpg|thumb|right|Põh'a-Tai mägidseq maaq.]]
Tai om troopilinõ maa. Lõunajago om kõgõ kuum ja rõssõ, a põh'apoolitsidõ korgõmbidõ mäki pääl või talvõl mõnikõrd esiki külmäkraatõ ollaq.

== Valitsõmisjaotus ==
Tai om jaet 76 maakunnas (''changwat'') ja viies maakunnarühmäs. Egä maakunna nimi tulõ timä pääliinast.

== Majandus ==
Tai om arõnõja tüüstüsega maa. Tai majandus om Indoneesiä perän Lõunahummogu-Aasian suurusõ poolõst tõõnõ. Umbõs 60% tailaisist tüütäs põllomajandusõn. Tähtsäq tüüstüsharoq ommaq elektrooniga, puutriosaq ja autoq.

== Rahvastik ==
Kolm neländikku Tai rahvast ommaq taiq. Umbõs 12% tailaisist ommaq hiina juuriga, a suur jago naist ommaq sulanuq kokko taidõga. Kolmas suurõmb rahvarühm ommaq malailasõq, umbõs 2,3% rahvast, kiä eläseq inämbüisi maa lõunajaon.

== Kultuur ==
[[Pilt:Phutthamonthon Buddha.gif|thumb|right|Theravada budism om Tain väega suurõ avvo seen.]]
Täämbädse päävä meediäkultuurist läbiimbunun Tain avvostõdas iks edesi vanno kombit, kuningat, munkõ ja riigiusko theravada-budismi, midä peetäs ütiskunna tugisambis.

== Kaeq viil ==
* [[Maailma maaq]]

== Välislingiq ==

{{commons|Thai}}

{{AasiaMaaq}}

[[Katõgooria:Tai]]
[[Katõgooria:Aasia maaq]]

[[diq:Tayland]]
