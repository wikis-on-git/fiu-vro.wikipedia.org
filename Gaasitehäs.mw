'''Võro Gaasianalüsaatridõ Tehäs''' ('''VGT'''), rahva siän tunnõt ku '''Gaasitehäs''', oll' aparaaditehäs [[Võro]] liinan, Kreutzwaldi huulitsan, pia Tamula järve perve pääl. 

Ettevõtõq luudi [[1959]]. aastagal. Tehässe pääkorpus sai valmis 1962. aastagal. Tuu om täämbätseni üts Võro liina tunnõtumpi ehitüisi. Gaasitehässe vanõmb osa, verevist savikivest ja pikä verevä savikivikorsnaga hoonõq, miä jääs päämajast liina poolõ, oll' tsaariaignõ piiretüsevabrik.

Nõvvokogo aol oll' ettevõttõ täüspikk eestikiilne  nimi ''Arnold Veimeri nimeline Võru Gaasianalüsaatorite Tehas''. 


Päält gaasianalüsaatridõ tetti tehässen ka tõisi aparaatõ, minkast suur osa lätsiq riigist vällä niinimitedüihe sõbralikkõhe sotsialismimaihtõ, näütüses Vietnamihe jms.

Gaasitehäs lõpõt' uma tüü [[2010]]. aastagal.

== Välislingiq ==

*[Gaasitehässest "Lõunalehen" http://www.lounaleht.ee/index.php?page=1&id=3735]

[[Katõgooria:Võro]]
[[Katõgooria:Eesti tüüstüsettevõttõq]]
