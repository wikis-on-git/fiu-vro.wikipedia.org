[[Pilt:August Teppo lõõts aastast 1912 (1).jpg|pisi|[[Teppo August|Teppo Augusti]] tett lõõts aastagast 1912.]]
'''Teppo Lõõts''' (kaq '''Võro lõõts''' vai '''Eesti Lõõts''') om [[lõõtspill]]i tüüp, mink lõi [[Võromaa]] pillimeistre [[Teppo August]] 19. aastagasaa lõpun.<ref name="Tartes">Tartes, H. 2014. Võrumaa lõõtspillimängijad. Põlvamaa: kirästüs „Greif OÜ“.</ref>

Tuu om kolmõ- vai nellärialinõ katõ- vai kolmõkoorilinõ (ütte nuppu vaotõn heläsi tähendäs kats vai kolm kiilt) bisonoornõ (lõõtsa vallalõ tõmmatõn ni kokko tougatõn  and üts nupp tähendäs tõistmuudu noodi) diatoonilinõ lõõtspill. Hariligult om Teppo lõõts külh nelläriälinõ ni kolmõkoorilinõ.<ref name="Lõõtsatalu">Lõõtsatalu. Teppo tüüpi lõõtspill. Pruugit 28.01.2021. https://www.lootsatalu.ee/161-2/</ref>

Teppo August lõi uma edimädse pilli 1892. aastagal toonahavva levinüide vabrigulõõtspille perrä, aq pilli ommaq ildampa ka tõõsõq meistriq tävvendänüq. Teppo lõõtsa tundas tuu kärisevä helüvärmi, esiqerälidse uhkõhe ehitedü vällänägemise ja keerolidsõ kirä perrä.<ref name="Rahvalõõts">Rahvalõõts. 2019. Eesti lõõts - Eesti asi. Pruugit 29.01.2021. https://www.youtube.com/watch?v=liY6uy-ltDI</ref> Teppo Lõõtsa mängeq edeotsan päämidselt meheq.<ref name="Rahvalõõts" /> Lõõtsa tunnõti ku hääd tsimmanipilli uma kõva helü läbi, tuuperäst passõ tä häste õkva välän küläpitõl mängmises. Seo and’ pillile edimält külh „lihtsä“ küläpilli kuulsusõ, miä muutu õkva inne [[Tõõnõ ilmasõda|Tõist Ilmsasõta]], kuq pilli mänge [[raadio]]n kuulsas lõõdsamängomeistri [[Karl Kikas]].<ref name="Eesmaa">Eesmaa, A. 2014. Mees, kes mängis Teppo-lõõtsa kuulsaks. Pruugit 28.01.2021.
http://www.lounaleht.ee/?page=1&id=14780</ref>

Teppo pilliq ommaq kõgõ olnuq hinnan ni kuna pilli tegemine om aigo- ja tüüdnõudva, sõs ka väega kalliq. 20. aastagasaa algusõn mass’ lõõtspill 4-5 [[hopõn|tüühobõsõ]] hinna.<ref name="Lõõtsatalu" /> Piilimeistre [[Heino Tartes]]e sõnno perrä kuustus pill üten [[nagõl|nakloga]] ni muiõ tsillojakõga inämb kuq 4000st jaost.<ref name="Rahvalõõts" />

==Lätteq==
