[[Image:Vromaakaartklug.jpg|thumb|450px|right|Võromaa umin vanon piiren Tarto- ja Setomaa ni Vinnemaa ja Läti vaihõl]]

'''Võromaa''' om aoluulinõ maakund ni võro keele ja kultuuri ala Lõuna-[[Eesti]]n. Administratiivsõlt moodustõdi Võromaa Tarto kreisi ([[Tartomaa]]) lõunaosast [[1783]]. aastagal üten [[Võro]] liina asotamisõga [[Katariina II]] valitsõmisaol. Võromaa oll' noin piiren [[1920]]. aastagani. 

Maakunna ala käü katõsa kihlkunda, kon ka parhilla [[võro kiil|võro kiilt]] kõnõldas: 
*[[Harglõ kihlkund|Hargla]]
*[[Kanepi kihlkund|Kanepi]]
*[[Karula kihlkund|Karula]] 
*[[Põlva kihlkund|Põlva]]
*[[Rõugõ kihlkund|Rõugõ]]
*[[Räpinä kihlkund|Räpinä]]
*[[Urvastõ kihlkund|Urvastõ]]
*[[Vahtsõliina kihlkund|Vahtsõliina]] 

[[1920]]. aastagal, ku [[Valga]] liin Eesti ala arvati ja vahtsõnõ [[Valgamaa|Valga maakund]] tetti, liideti osa Karula ja Hargla kihlkunnast Valga maakunna külge.

[[1925]]. aastagal panti osa Räpinä kihlkunnast [[Tartomaa]] ala. 

Aoluulidsõ Võromaa ala käüväq parhilladsõq [[Võro maakund|Võro]] ja [[Põlva maakund|Põlva]] maakund ni osa [[Valga maakund|Valga]] ja [[Tarto maakund|Tarto]] maakunnast. Võromaal om neli liina ([[Võro]], [[Põlva]], [[Antsla]],  [[Räpinä]]) ja 15 alõvikku ([[Kanepi]], [[Kobõla]], [[Kosõ]], [[Mehikuurma]], [[Miss'o]], [[Mooste]], [[Parksepä]], [[Rõugõ]], [[Sõmmõrpalo]], [[Vana-Antsla]], [[Vahtsõliina]], [[Varstu]], [[Veriora]], [[Võõpso]], [[Väimälä]]) .

== Kaeq viil ==
* [[Võromaa inemiseq]]
* [[Võromaa kooliq]]
* [[Võromaa jõõq]]
* [[Võromaa järveq]]
* [[Võromaa suuq]]
* [[Võromaa mäeq ja oroq]]
* [[Võromaa kaitsõalaq]]

== Välislingiq ==

*[http://www.umaleht.ee/index.php?leht=2952&keel=105 Määne om seo maa – vana Võromaa. Uma Leht nr 155.]

<!--Categories-->
[[Katõgooria:Võromaa| ]]
[[Katõgooria:Võro kiil]]
[[Katõgooria:Eesti]]
[[Katõgooria:Eesti aoluulidsõq maakunnaq]]
[[Katõgooria:Maailma maaq]]

{{Eesti aoluulidsõq maakunnaq}}

<!--Interwikis-->
[[et:Võrumaa]]
