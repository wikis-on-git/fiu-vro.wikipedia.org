[[Pilt:Whirling Dervishes.jpg|pisi|370x370px|Tandsvaq dervišiq, kiä ots'vaq jumalagaq tandsõn ütisust.]]
'''Sufism''' ([[Araabia kiil|araabia keelen]]. تصوف‎, ''taṣawwuf'') om [[Muhamediusk|muhamediuso]] müstigavuul, kon peetäs tähtsäs jumalaga kokko- ja ütessaamist. Müstikit naati sufidõs kutsma (araabia keelen ''suuf'' – villanõ). 

Sufim sai algusõ [[Lähkü-Hummogumaa|Lähkül-Hummogumaal]] 8. aastagasaal, kuq arõsi šiia islamist umaette usolahengus.

== Nimi ==
Nime saiõ nä nii 8. aastagasaa paiku, pääle [[Muhamed|Muhamedi]] kuulmist. ''Suuf'' tähendas araabia keelen villast. Nä olliq villadsõlõ rõivin.

== Usk ==
Müstiguq tahtvaq egän uson Jumalast arvo saiaq, timägaq kokko vai ütes saiaq. 

Sufistõ sihis om tiidmise ja armastuse löüdmine. 

Inämästi tetäs vaiht [[Šiiidiq|šiiitõ]] ja [[Sunniidiq|sunni]] müstikil, šiia müstikit kutstas [[Pärsiä]] müstikis, mitte sufistõs.

Sufistilõ tähendäs kogõmus pall'o rohkõmb kuq myni [[koraan]] vai lugu. Selle om ka sufism läbi aoluu kergele levinü, tuust om kergemb aro saiaq.

=== Sufism ja muhamediusk ===
Islami müstigat peetäs "hääs islamis", miä om vallalidsemba meelegaq ja rohkõmb lepjä. Tuu peris õigu ei olõq, selle et ka sufistiq võitlõsõq uskmaldaq rahva vasta. Ja ta ei olõq ka peris vaba, näil om, vastapiten, hulga rohkõmb säädüisi.

=== Vaimilinõ tii ===
Müstiguq kogonõsi velitsis. Noil ordodõl vai velitsil olliq umaq säädüseq. Näide perrä piät sufismi võtma kui spirituaalsust, mille tsiht om viiäq uskliguq Jumalalõ lähkümbäle. 

Jumalalõ lähkümbäle saamisõs piät võitlõma esiqhindägaq. ''Unio mystica'' tähendäskiq, et inemine võitlõs ummi himmõ vasta ja tuu tege jumalagaq ütessaamisõs tii vallalõ. 

Müüdä vaimilist tiid käümises piät sul olõma meistri. Meistri vai oppaja ütles, kuna saq olõt valmis. 

Päält tuud om vajja kaq salmõ, naid kutstas ka jumala pääle mõtlõmisõs. 
<br />
[[Katõgooria:Muhamediusk]]
[[Katõgooria:Müstiga]]
[[Katõgooria:Usoq]]
