{{Tävvendäq}}
'''Krümmeri Heinrichi eräkuul''' oll' [[S'aksa kiil|s'aksakiilne]] poiskõisi gümnaasiumi tasõmõ [[kuul]] pansioniga. Taad kuuli tunti [[19. aastagasada|19. aastasaa]] keskel [[S'aksamaa|S'aksa]]-, [[Liivimaa|Liivi]]- [[Eesti]]- ja [[Vinnemaa|Vinnemaal]]. [[Võro]] liinan oll' taa kuul [[1832]]–[[1866]]. Kuuli kutsuti juhataja nime perrä.

== Kooli tegemise aoq ja muutusõq ==
Krümmeri kooli ettevalmistamisõ ja pidämise aigu valitsivaq ([[1801]]–[[1825]]) [[Aleksandr I]] j ja ([[1825]]–[[1855]]) [[Nikolai I]]. Aleksandri aigu läts' kõrd lahhembas, kooliharidus säeti kõigilõ saisuisilõ rohkõmb kättesaadavas, usuvabahust lubati rohkõmb, S'aksamaalt ja mujjalt kutsuti rohkõmb tarku inemiisi Vinnemaalõ. Tan oll' uma osa ka [[Krüdeneri Barbara Juliane|Krüdeneri Barbara]] nõvvul keisrile. 

Ku Aleksandri 1825 äkki kuuli, tull' riigin lühkült segähüst ja dekabristõ ülesnõsõminõ, võim läts' Aleksandri vele Nikolai I kätte. valitsõmine ja säädüseq tetti kimmäbäs. Kooliq säeti saisuisi perrä, usuvabahuisi anti vähämb ja väismaalaisi ammõtilõ inämb häste es lubataq.    

Nii juhtu, et nooril mehil Krümmeril ja timä oluliidsil abiliisil Mortimeril ja Hultschil ettevalmistus Hernhuuti seminären ja plaan Vinne riiki harisustüüd tegemä minnäq kujosi Aleksandri aigu, a alostamisõ järg jõudsõ Nikolai aigu. Kuuli alostaq ja ummi plaanõ pitäq oll' rassõmb ku edimält arvati. A uma kuul oll' opilaisi jaos hulga lahhemb ku tõsõq Nikolai-aigsõ kooliq.

=== Krümmeri kooli etapiq, koolijuhatajaq ===
'''[[1828]] Heinrich Krümmeri kooli alostus [[Läänemaa|Läänemaal]] Ehmja/Suurõ-Lähtru ja [[Riisipere]].'''

Krümmeri Heinrich tahtsõ 1826. a saiaq inspektori kotust [[:et:Tartu_Elementaarkooliõpetajate_Seminar|Tartu Algkoolioppajide Seminarin]]

Vastus tull', et velistekogohusõ põh'aga välismaalaisi ei tohiq riigiammõtilõ võttaq.<ref>EAA.384.1.3835</ref>

Krümmer asot' sõs 1828  Ehmja mõisan eräkooli ja pansioni <ref>Kurze Nachricht über die Schul- und Erziehungs-Anstalt in Echmes bei Hapsal. H. Krümmer, Inspektor der Anstalt</ref>

Sääl palli 1830. a. ütel puulpääväl koolimaja ärq. Kavva aigu peräst kõnõldi, kuis Krümmer kõrrald' ruttu, et õnnõtusõ peräst es jääq kuul katski. Õdagu saadõti miis Tallinalõ ärpalanuidõ kooliriistu asõmõlõ vahtsit ostma ja  iispäävä läts' kuul edesi  Suurõ-Lähtru mõisan, 6 versta Ehmjast loodõ poolõ. Pääle suvõvahet peeti kuuli Riisipere mõisan, opilaisi tull' pia poolõvõrra manu.  

Algusõn oll' koolin umbõs  40 opilast.  1829. saadi oppajidõ miiskunda Hörschelmanni Hermann ja 1831 Mortimeri joseph. Sõssama tull' koolitiinjäs Laiusõlt peri Mohni Märt. Naaq olliq kõik alla 30 aasta noorõq meheq ja jäiq ammõtilõ pikembäs aos. 



'''[[1832]]–[[1849]] Võrol, koolijuhataja [[Krümmeri Caspar Heinrich|Krümmeri Heinrich]]'''

'''19. jaanuaril 1832 alost' kuul tüüd Võrol'''. Krümmeri aigu sai kuul kuulsas ja kitetüs mitmil mail. Krümmer oll' väega hää juht – väke täüs, rahulik, mitmõ ala pääl tark, egat inemist tähele pandja, Koolipoisõlõ hoitja ja nal'alinõ. 

Eisenschmidt seletäs, et 40-ndide aastide kesken ollõv koolilõ  tulnuq väsümise vaim pääle. Üts vana hädä olnuq vinne keelega, midä valitsus nakas' rohkõmb nõudma, Tõsõs olnuq arusaamatuisi liina perremiihiga majandamisõ as'on. Krümmer pandsõ Mortimeri inspektri ammõtihe, tuu es sünnüq väega ülembäs. Inemiseq koolin  es saaq inämb häste läbi. Viil jäi  Eisenschmidti Johann 1844 pikembält põdõma ja terves saiõn perrekunna asjo peräst ärq Pärnolõ. Timäga üten lätsiq koolist ärq ka kats timä sõpra Mortimeri Joseph ja Hulchi Ferdinand.  Nii lätsiq lühkü aoga koolist ärq kolm oppajat, kiä kümne aasta joosul väega ololidsõq olnuq. Kuul käve sõski Krümmeri juhtmisõ all edesi 1849. aastani.

'''[[1849]]–[[1862]] Võrol, koolijuhataja [[Hörschelmanni Hermann Jakob Eduard|Hörschelmanni Hermann]]'''

Hörschelmanni Hermann oll' olnuq üts edimäidsi oppajit Krümmeri koolin. Vaihõpääl oll' tä koolijuhataja mujjal 14 aastat, noist viimäne 7 aastat Moskvan. Timäst võiti luutaq koolin parõmbat järge vinne keelega. Hörschelmannil oll' pall'u sugulaisi Eesti- ja Liivimaal. 1856 võtsõ timä rendi pääle Vahtsõ-Kasaritsa mõisa, sääl sai kokko balti-s'aksa kultuurirahvas. 

Hörschelmanni peetäs Kreutzwaldi pargi asotajas.  

Kats sugulast olliq täl koolin oppajaq – Sintensisi Franz  ja Huhni Voldemar,

'''[[1862]]–[[1866]] Võrol, koolijuhataja [[Sintenisi Franz]]'''

Kooli kinniqpandminõ.

== Krümmeri kooli opilaisi ==

* Arnold von Tideböhl ([[1818]]–[[1883]]) – aokiränik, välläandja, jurist, salanõunik<ref>https://utlib.ut.ee/eeva/index.php?lang=et&do=autor&aid=435</ref> 

* Peter Magnus Friedrich Bar. von Maydell ([[1819]]-[[1884]]), opsõ 1829–1838 – arst<ref>https://www.geni.com/people/Peter-Magnus-Bar-von-Maydell/6000000016664432883</ref><ref>https://bbld.de/0000000012634036</ref> 

* [[Michael Graf von Reutern]] ([[1820]]–[[1890]]), opsõ [[1832]]–[[1834]] – Vinne keisririigi rahandusministri 1862–1878, ministride komitee esimiis 1881–1886

* [[Afanassi Fet]] (1820–1892), opsõ [[1834]]–[[1837]] – vinne kiränik, kriitik, sõaväeläne<ref>http://entsyklopeedia.ee/artikkel/fet_afanassi</ref> 
* [[Bernhard Justus Thomas Spindler]] ([[1822]]–[[1892]]) – eesti vaimulik

* [[Jegór Julius von Sivers]] ([[1823]]–[[1879]]) – estofiil, luulõtaja<ref>https://www.deutsche-biographie.de/sfz80392.html</ref>
* [[Georg Thomas Benedict Henning]] ([[1823]]–[[1874]]), opsõ [[1836]]–? – eesti vaimulik

* Georg von Oettingen (1824–1916) – meditsiinidoktor, [[Tarto Ülikuul|Tartu Ülikooli]] prohvesri ja rektri <ref>https://bbld.de/0000000016407914</ref>

* Hermann Samson von Himmelstiern (1826-1908) – ehitüsinsinör, Eesti raudteie ehitämise kõrraldaja<ref>https://utlib.ut.ee/eeva/index.php?lang=en&do=autor&aid=1098</ref>

* [[Alexander Konstantin von Oettingen]] ([[1827]]–[[1905]]), opsõ [[1837]]–[[1845]] – eesti usutiidläne
*Alexander Friedrich von Bock ([[1829]]–[[1895]]) – skulptor, Peterburgi kunstiakadeemiä profesri <ref>https://www.geni.com/people/Alexander-Friedrich-von-Bock/6000000042165280686</ref>

* Eduard von Oettingen ([[1829]]–[[1919]]) – baltis'aksa avalik tegeläne<ref>https://bbld.de/GND1077626053</ref>

* [[Ernst Behse]] ([[1829]]–[[1897]]), opsõ [[1841]]–[[1845]] – eesti vaimulik
*Stackelberg , parun  Nikolaus Carl Gustav  Bruno (1832 - 1902)  <nowiki>https://et.wikipedia.org/wiki/Karl_Nikolai_Gustav_Bruno_von_Stackelberg</nowiki>
* [[Parun Korff]] ([[1834]]–[[1883]]), opsõ [[1843]]–[[1845]] – Vinnemaa haridustegeläne.<ref>https://biographiya.com/korf-baron-nikolaj-aleksandrovich/</ref>
* [[Carl Gustav Stein]] (1836–1902), oppaja 1862–1863 – eesti vaimulik
* [[Treffneri Hugo]] (1845–1912) – eesti koolimiis
*

==Krümmeri kooli oppajaq==

=== 1833. aaastaga sügüse ===
Krümmer om kirotanuq aroandõ Tarto ülikooli koolikommisjonõlõ.<ref>Akte betreffend die Jahresberichte über den Zustand der Schulen des Dorpatschen Direktorats. EAA  Fond 403.2.90

lk 88-89</ref> 

Koolin oll' 66 opilast.

==== [[Hörschelmanni Hermann Jakob Eduard|Hermann Hörschelmann]] ====
aolugu, geograafia, matõmaatiga, kreeka ja ladina kiil

Oll' Krümmeri kooli oppaja 1829–1835, aastil 1849–1862 juhataja.

==== Joseph Mortimer (1804–1847) ====
Aolugu, geograafia, saksa, ladina ja kreeka kiil

Oll' Krümmeri kooli oppaja ja inspektri 1831–1844, elo viimäne aasta Tal'na Tuumkooli ülemboppaja. 

Timäst kirotasõq Eisenschmidt ja Fet 

==== Eduard Koch ====
aolugu, geograafia, s'aksa, ladina, kreeka kiil

==== Ferdinand Scheffer ====
geograafia, joonistaminõ, s'aksa ja ladina kiil

Opnuq [[Tarto|Tarton]] August Schneffneri man.

==== Julius Reich ====
Ülikoolist teoloogia kandidaat, 

usooppus, aolugu, geograafia, s'aksa, kreeka, ladina kiil

==== Ernst Genge ====
Võro tütärlatsi pansioni juhataja miis (?)

==== Johann Texter ====
Oll' tüütänüq [[Peterburk|Peterburgin]], vinne keele oppaja

==== Vincenz Perkoffsky ====
vinne kiil ja kirändüs, algebra, luuduslugu, füüsiga, keemiä, üldaolugu

==== Mysee Simon ====
prantsusõ kiil

==== Iwan Milawsky ====
usooppus

==== Sieber ====
hõrilidõmängä

=== Ildampa ===

==== Ferdinand Hultsch ====
Matõmaatiga

Timäst kirotasõq Fet ja Eisenschmidt

==== Woldemar Huhn (1832–1867) ====
Oll' Krümmeri kooli oppaja 1857–1859.<ref>https://utlib.ut.ee/eeva/index.php?lang=et&do=autor&aid=1076</ref>

==== Johann''' '''Eisenschmidt ====
Oll' Krümmeri kooli oppaja 1835–1844.

==== Carl Gustav Stein (1836–1902) ====
Eesti vaimulik.

Oll' Krümmeri kooli oppaja 1862–1863.

=== 1864. aastagal <ref>Batischer Schul-Almanach für das Jahr 1865. Dorpat 1864.

lk 63,64</ref> ===
juhataja: Franz Sintenis ([[1. põimukuu päiv]] [[1862]]).

— Lehrter: 

— Pastor Lössius; Eduard Friedrich Lossius (1811–1870)[https://et.wikipedia.org/wiki/Eduard_Friedrich_Lossius] 

— Conrad;

— Tassius; 

— Kobelsky; 

— Fried. Crosscourth; 

— Texter; 

— Huhn;

— Endom; 

— Jeanneret; 

— Feyhl; 

— Õigõuso oppaja Alex. Troitzky.

== Elost Krümmeri asotusõn ==

Elost Krümmeri koolin töpsembält om kõgõ rohkõmb tiidüst 1830–40-dist aastist, ku Krümmer esiq oll' juhataja. Põhilidsõlt mälehtedäs hääd. Kimmäle es olõq ihonuhtlust. Oppajaq olliq latsiga sõbraliguq. Oppajaq olliq üüpäiv läbi majan. Halva tulõtõdas miilde harva. Õnnõ Fet kirotas, et edimädsel paaril kuul oll' hätä mõnõ suurõmba poisiga, kiä tükeq taplõma – s'aksa poisiq es võtaq [[Vinnemaa|Vinnemaalt]] tulnuid umas. Pääle ütte suurõmbat tapõlust jäeti Fet rahulõ.

"Perrekundlik läbisaamine, kõgõ parõmb kuul, miä nätt" kirotas haridustegeläne Koff.

=== Koolijuhataja sünnipäiv 23. märtsil ===
Krümmer herätedi hummogu lauluga üles. Koolitüüd es tetäq, majan oll' keväjä algusõ tunnistaminõ peräst külmä talvõ. Käüti liinan jalotaman. Majan oll' pall'o küläliisi, naabriq ja latsõvanõmbaq. Pääle lõunat minti livvumäele. Kõigilõ anti hääd ja viländ süvväq. Kõigilõ anti veini. 20 väikeist poissi saivaq 4 pudelit ja 16 suurt poissi 10 pudelit. Sõs kostu laulu ja suurõq poisiq tõivaq liinast veini mano. (Eisenschmidt, lk 49-50, Fet)

=== Munamäele ===
Tõnõ oodõt asi oll' Munamäele sõitminõ augustikuun. Tuus sõidus plaanitsõdi pikält ette, telliti kõikvõimalikkõ sõiduriistu ja süüke, terveq kuul sõitsõ Munamäele. Tii pääl võikisõit, Munamäel süümine ja maastigu kaeminõ. (Eisenschmidt, lk 54–58)

Nelipühi aigu sõitsõvaq vähämbäq poisiq mõnda mõisalõ. Suurõmbaq käveq ratsa [[Vahtsõliina|Vahtsõliinan]] vai muial. 

=== Rotijaht ===
Koolimajan oll' väega pall'o rottõ. Nuuq joosiq ja krõbistiq sakõstõ. Vüürüsen vana klavõri sisse lännüq rotiq teiväq pilli hellü. Tunni aigu es toheq rottõ takan aiaq, a vahetunni aigu oll' soovitav. (Eisenschmidt)

=== Uisuretk ===
Koff kirotas, et timä aigu sõidõti ilosa ijä aigu huiskõga üle järve kõrdsi mano. Terveq kuul, kõik oppajaq olliq üten huiskõlõman, Krümmeri naanõ ja tütär viidi üten rii pääle. (Koff)

=== Jalotaman ===
Lõuna aigu jalotõdi liinan tunn aigu. Üten olliq vaheldistõ vinne vai prantsusõ keele oppajaq ja nii pidi ülepäivi kõik jalotamise aigu noin keelin kõnõlama. Liiguti vaban seldsin, Tütärlatsikuul käve paari kaupa rivin, noidõ kotsilõ üteldi ''haniq'' (Die Gänse). (Eisenschmidt, Fet)

==Tiidüs Krümmeri koolist==

=== Mälehtüseq ===
Erämälehtüisi trükisõnan om teedäq kolm:

Kõgõ mahukamb, üle 70 lk om oppaja '''Johann Adam Heinrich Eisenschmidt'''i raamatun " [https://utlib.ut.ee/eeva/index.php?lang=et&do=tekst&tid=6680 Mälestüisi Krümmeri asutusõst ja autori kooliaost” 1860] Timä opas' Krümmeri koolin aastil 1835–1844.

Üle 10 lk om jätnüq mälehtüisi vinne kirämiis '''Afanassi Fet''', kiä tan opsō aastil 1835–1837.<ref>https://utlib.ut.ee/eeva/index.php?lang=de&do=autor_artikkel&aid=764&alang=et&code=94</ref>

'''Parun Korff'''i mälehtüisi om umbōs poolõ veidemb, aastist 1843–1845. Kõik mälehtüseq ommaq kirjä pantuq aastakümnit ildamba, illatsõmba meelenpidämise täpsüse ja iloga.

Tämbätseni pääväni kirotõdas Krümmeri asotusõst sakõstõ Afanassi Feti peräst, tuu oll' umal aol Vinnemaal väega tähtsä ja om ololinõ parlaki. 

=== Seo ilma ao kirotusõq ===
Üts vahtsõmbit Fetist kirotajit om '''Elena Derjäbina'''. 2013. aastal om täl kirotõt 11lk artikli Fetist Krümmeri pansionin"<ref>[http://lib2.pushkinskijdom.ru/Media/Default/PDF/Fet/Fet_2_2013/09_%D0%94%D0%B5%D1%80%D1%8F%D0%B1%D0%B8%D0%BD%D0%B0_183.pdf Fet Krüdneri Pansionin] (''vinne keelen'')</ref>

Kalifornia Ülikooli slavistigatiidläsel '''Emily Kleninil''' om monograafia Afanassi Feti poeetikast. Sääl om seletet ka Krümmeri kuuli nii seestpuult ku poliitikat ümbretsõõri – lähkün ja kavvõn. Kleninil om hulga s'aksa arhiivõ tarvitõt, midä vinne ja eesti uurjil seeniq olõ eiq kaet.

Katõ sõa vaihõl tõi Krümmeri asotusõ kotsilõ arhiivõst tiidüst trükisõnna Võro jurist Meleski Heino<ref>[http://www2.kirmus.ee/biblioserver/isik/index.php?id=2219 Meleski Heino.] Pruugit 30.09.2021.</ref><ref>Võro liina tekkimine ja arõng 150 aasta joosul. "Elu" 1932 nr.11.-50.</ref>

Paar faktitihtsät lehekülge om Krümmeri koolist '''Pullati Raimo''' raamatun "Võro liina aolugu" (1984).  

Võro kodoluumuusõumi varahoitja Ruusmaa Arthur om ilmutanuq Võrumaa Teatajan 17. mai 2014 "Üks Võru linna hariduselu kujundajaid Caspar Heinrich Krümmer."  

Kunaginõ kodoluumusõumi juhataja Telgi Maimu om tennüq diplomitüü "Võro liina üldhariduslik koolivõrk XIX aastagasaa alostusõst kooniq 1917. aastaniq."<ref>"Võru linna üldhariduslik koolivõrk XIX sajandi algusest kuni 1917. aastani." Diplomitöö. Tartu 1970. juhendaja dots. A. Liim.</ref>

== Vällälinke ==
[https://ruslit.traumlibrary.net/book/fet-vospominania/fet-vospominania.html#s002002 Vinne kirämehe Afanassi Feti "Mälestüseq" 2. ptk] (''vinne keelen'')

[https://www.prlib.ru/node/362556/source#f=true&v=d&z=3&n=5&i=5401187_doc1_510A1D9D-8479-4BB8-9264-951CBE397647.tiff&y=1142&x=663 Parun Korfi märkmeq. 3.ptk. (Записки барона Николая Александровича Корфа)] (''vinne keelen'')

[https://www.academia.edu/26514387/The_Poetics_of_Afanasy_Fet "The Poetics of Afanasy Fet", 2002., 422 lk.] (''inglüse keelen'')

== Lätteq ==
<references />
[[Katõgooria:Kooliq]]
[[Katõgooria:Krümmeri kuul]]
