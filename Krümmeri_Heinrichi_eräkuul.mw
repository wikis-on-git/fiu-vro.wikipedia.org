{{Tävvendäq}}
'''Krümmeri Heinrichi eräkuul''' oll' [[S'aksa kiil|s'aksakiilne]] poiskõisi gümnaasiumi tasõmõ [[kuul]] pansioniga. Taad kuuli tunti [[19. aastagasada|19. aastasaa]] keskel [[S'aksamaa|S'aksa]]-, [[Liivimaa|Liivi]]- [[Eesti]]- ja [[Vinnemaa|Vinnemaal]]. [[Võro]] liinan oll' taa kuul [[1832]]-[[1866]]. Kuuli kutsuti juhataja nime perrä.

== Kooli tegemise aoq ja muutusõq ==
Krümmeri kooli ettevalmistamisõ ja pidämise aigu valitsivaq ([[1801]]-[[1825]]) [[Aleksandr I]] j ja ([[1825]]-[[1855]]) [[Nikolai I]]. Aleksandri aigu läts' kõrd lahedambas, kooliharidus säeti kõigilõ saisuisilõ rohkõmb kättesaadavas, usuvabahust lubati rohkõmb, S'aksamaalt ja mujjalt kutsuti rohkõmb tarku inemiisi Vinnemaalõ. Tan oll' uma osa ka [[Krüdeneri Barbara Juliane|Krüdeneri Barbara]] nõvvul keisrile. 

Ku Aleksandri 1825 äkki kuuli, tull' riigin lühkült segädüst ja dekabristõ ülesnõsõminõ, võim läts' Aleksandri vele Nikolai I kätte. valitsõmine ja säädüseq tetti kimmäbäs. Kooliq säeti saisuisi perrä, usuvabahuisi anti vähämb ja väismaalaisi ammõtilõ inämb häste es lubataq.    

Nii juhtu, et nooril mehil Krümmeril ja timä oluliidsil abiliisil Mortimeril ja Hultschil ettevalmistus Hernhuuti seminären ja plaan Vinne riiki harisustüüd tegemä minnäq kujusi Aleksandri aigu, a alustamise järg jõudsõ Nikolai aigu. Kuuli alustaq ja ummi plaanõ pitäq oll' rassõmb ku edimält arvati. A uma kuul oll' opilaisi jaos hulga lahedamb ku tõsõq Nikolai-aigsõ kooliq.

=== '''Krümmeri kooli etapiq, koolijuhatajaq''' ===
[[1828]] Heinrich Krümmeri kooli alustus [[Läänemaa|Läänemaal]] Ehmja/Suurõ-Lähtru ja [[Riisipere]].

[[1832]]-[[1849]] Võrun, koolijuhataja Krümmeri Heinrich

[[1849]]-[[1862]] Võrun, koolijuhataja Hörchelmanni Hermann

[[1862]]-[[1866]] Võrun, koolijuhataja Sintenisi Franz

Kooli kinnipandmine

== Krümmeri kooli opilaisi ==

* Arnold von Tideböhl ([[1818]]-[[1883]]) – aokiränik, välläandja, jurist, salanõunik<ref>https://utlib.ut.ee/eeva/index.php?lang=et&do=autor&aid=435</ref> 

* Peter Magnus Friedrich Bar. von Maydell ([[1819]]-[[1884]]), opsõ 1829–1838 – arst<ref>https://www.geni.com/people/Peter-Magnus-Bar-von-Maydell/6000000016664432883</ref><ref>https://bbld.de/0000000012634036</ref> 

* [[Michael Graf von Reutern]] ([[1820]]-[[1890]]), opsõ [[1832]]–[[1834]] – Vinne keisririigi rahandusministri 1862–1878, ministride komitee esimiis 1881–1886

* [[Afanassi Fet]] (1820–1892), opsõ [[1834]]–[[1837]] – vinne kiränik, kriitik, sõaväeläne<ref>http://entsyklopeedia.ee/artikkel/fet_afanassi</ref> 
* [[Bernhard Justus Thomas Spindler]] ([[1822]]–[[1892]]) – eesti vaimulik

* [[Jegór Julius von Sivers]] ([[1823]]–[[1879]]) – estofiil, luulõtaja<ref>https://www.deutsche-biographie.de/sfz80392.html</ref>
* [[Georg Thomas Benedict Henning]] ([[1823]]–[[1874]]), opsõ [[1836]]–? – eesti vaimulik

* Georg von Oettingen (1824–1916) – meditsiinidoktor, [[Tarto Ülikuul|Tartu Ülikooli]] prohvesri ja rektri <ref>https://bbld.de/0000000016407914</ref>

* Hermann Samson von Himmelstiern (1826-1908) – ehitüsinsinär, Eesti raudteie ehitämise kõrraldaja<ref>https://utlib.ut.ee/eeva/index.php?lang=en&do=autor&aid=1098</ref>

* [[Alexander Konstantin von Oettingen]] ([[1827]]–[[1905]]), opsõ [[1837]]–[[1845]] – eesti usutiidläne
*Alexander Friedrich von Bock ([[1829]]-[[1895]]) – skulptor, Peterburgi kunstiakadeemiä professor <ref>https://www.geni.com/people/Alexander-Friedrich-von-Bock/6000000042165280686</ref>

* Eduard von Oettingen ([[1829]]-[[1919]]) – baltis'aksa avalik tegeläne<ref>https://bbld.de/GND1077626053</ref>

* [[Ernst Behse]] ([[1829]]–[[1897]]), opsõ [[1841]]–[[1845]] – eesti vaimulik
* [[Parun Korff]] ([[1834]]–[[1883]]), opsõ [[1843]]–[[1845]] – Vinnemaa haridustegeläne.<ref>https://biographiya.com/korf-baron-nikolaj-aleksandrovich/</ref>
* [[Carl Gustav Stein]] (1836-1902), oppaja 1862–1863 – eesti vaimulik
* [[Treffneri Hugo]] (1845-1912) – eesti koolimiis
*


<nowiki>==Elust Krümmeri asutusõn.==</nowiki>

Elust Krümmeri koolin töpsembält om kõgõ rohkõmb tiidüst 1830-40-dist aastist, ku Krümmer esi oll juhataja. Põhiliselt mäletädäs hääd. Kimmäle es olõ ihunuhtlust. oppajaq olliq latsiga sõbraligyq. Ooppajaq olliq üüpäiv läbi majan. Halva meenutadas harva. Ainult Fet kirutas, et edimädsel paaril kuul oll hätä mynõ suurõmba poisiga, kiä tüki taplõma - saksa poisiq es võta Vinnemaalt tulnut umas. Pääle ütte suurõmbat tapõlust jäeti Fet rahulõ.

Perekondlik läbisaamine, kygõ paremb kuul, mis nättü - kirutas haridustegeläne Koff.


'''Koolijuhataja sünnipäiv 23. märtsil.''' 

Krümmer herätädi hummogu lauluga üles. Koolitüüd es tetä, Majan oll keväjä algusõ tunnistamine peräst külmä talvõ. Käüti liinan jalutaman. Majan oll pallu küläliisi, naabriq ja latsõvanõmbaq. Pääle lõunat minti liumäele. Kyigilõ anti hääd ja viländ süvvä. Kyigilõ anti veini.  20 väikest poissi saiva 4 pudelit ja 16 suurt poissi 10 pudelit. Sys kostu laulu ja suurõq poisi tõiva liinast veini manu. (Eisenschmidt, lk 49-50, Fet)


'''Munamäele.'''

Tõnõ oodõt asi oll munamäele sõitmine augusti kuun. Tollõs sõidus plaanitsõdi pikält ette, telliti kyikvõimalikkõ süiduriistu ja süüke, etrve kuul sõitsõ Munamäele. Tiipääl võikisõit, Munamäel süümine ja maastigu kaemine. (Eisenschmidt, lk 54-58)

Nelipühi aigu sõitsõva vähämbäq poisiq mõntõ mõisalõ. Suurõmba käve ratsa Vahtsõliinan vai muijal. 


'''Rotijaht.''' 

Koolimajan oll väega pallo rottõ. Nuu joosi ja krõbistiq sakõstõ. Vüürüsen vana klaveri sisse lännü roti teivä pilli hellü. Tunni aigu es tohe rottõ takan ajada, a vahetunni aigu oll soovitav. (Eisenschmidt)


'''Uisuretk.''' 

Koff kirutas, et timä aigu sõidõti ilusa jää aigu uiskõga üle järve kõrdsi manu. terve kuul, kõik oppajaq olli üten uisutaman, Krümmeri naanõ ja tütär viidi üten rii pääl.(Koff)


'''Jalutaman'''

Lõuna aigu jalutadi liinan tunn aigu. Üten olli vaheldstõ  vinne vai prantusõ keele oppaja ja nii pidi ülepäivi kyik noin keelen jalutamise aigu kõnõlama. Liiguti vaban seltsin, Tütärlatsikuul käve paari kaupa rivin, noidõ kotsilõ üteldi "Haniq" (Die Gänse).(Eisenschmidt, Fet)

==Tiidüs Krümmeri koolist==

=== Mälehtüseq ===
Isiklikkō mälehtüisi trükisõnan om teedäq kolm:

Kõgõ mahukamb, üle 70 lk om oppaja '''Johann Adam Heinrich Eisenschmidt'''i raamatun " [https://utlib.ut.ee/eeva/index.php?lang=et&do=tekst&tid=6680 Mälestüisi Krümmeri asutusõst ja autori kooliaost” 1860] Timä opas Krümmeri koolin aastil 1835-1844.

Üle 10 lk om jätnü mälehtüisi vinne kirämiis '''Afanassi Fet''', kiä tan opsō aastil 1835–1837.

'''Parun Korff'''i mälehtüisi om umbōs poolõ vähämb, aastist 1843–1845. Kõik mälehtüse ommaq kirjä pant aastakümnit ildamba, illatsõmba meelenpidämise täpsüse ja iluga.

Tämbädseni pääväni kirutadas Krümmeri asutusõst sakõstõ Afanassi Feti peräst, tuu oll' umal aol Vinnemaal väega tähtsä ja om olulinõ parlaki. 

=== Seo ilma ao kirotusõq ===
Üts vahtsõmbit Fetist kirutaja om '''Elena Derjäbina'''. 2013. aastal om täl kirotõt 11lk artikli Fetist Krümmeri pansionin"<ref>[http://lib2.pushkinskijdom.ru/Media/Default/PDF/Fet/Fet_2_2013/09_%D0%94%D0%B5%D1%80%D1%8F%D0%B1%D0%B8%D0%BD%D0%B0_183.pdf Fet Krüdneri Pansionin] (''vinne keelen'')</ref>

Kalifornia Ülikooli slavistikatiidläsel '''Emily Kleninil''' om monograafia Afanassi Feti poeetikast. Sääl om seletet ka Krümmeri kuuli nii seestpuult ku poliitikat ümbretsõõri - lähkün ja kavvõn. Kleninil om hulga s'aksa arhiive tarvitõt, midä vinne ja eesti uurjil seeniq olõ eiq kaet.

Katõ sõa vaihõl tõi Krümmeri asutusõ kotsilõ arhiivest tiidüst trükisõnna Võru jurist Meleski Heino<ref>[http://www2.kirmus.ee/biblioserver/isik/index.php?id=2219 Meleski Heino.] Pruugit 30.09.2021.</ref><ref>Võro liina tekkimine ja arõng 150 aasta joosul. "Elu" 1932 nr.11.-50.</ref>

Paar faktitihtsät lehekülge om Krümmeri koolist '''Pullati Raimo''' raamatun "Võru liina aolugu" (1984).  

Võru koduloomuuseumi varahoitja Ruusmaa Arthur om ilmutanuq Võrumaa Teatajan 17. mai 2014 "Üks Võru linna hariduselu kujundajaid Caspar Heinrich Krümmer."  

Kunaginõ koduloomuseumi juhataja Telgi Maimu om tennüq diplomitüü "Võro liina üldhariduslik koolivõrk XIX aastagasaa alostusõst kooniq 1917. aastaniq."<ref>"Võru linna üldhariduslik koolivõrk XIX sajandi algusest kuni 1917. aastani." Diplomitöö. Tartu 1970. juhendaja dots. A. Liim.</ref>

== Vällälinke ==
[https://ruslit.traumlibrary.net/book/fet-vospominania/fet-vospominania.html#s002002 Vinne kirämehe Afanassi Feti "Mälestüse" 2. ptk] (''vinne keelen'')

[https://www.prlib.ru/node/362556/source#f=true&v=d&z=3&n=5&i=5401187_doc1_510A1D9D-8479-4BB8-9264-951CBE397647.tiff&y=1142&x=663 Parun Korfi märkmeq. 3.ptk. (Записки барона Николая Александровича Корфа)] (''vinne keelen'')

[https://www.academia.edu/26514387/The_Poetics_of_Afanasy_Fet "The Poetics of Afanasy Fet", 2002., 422 lk.] (''inglüse keelen'')

== Lätteq ==
<references />
[[Katõgooria:Kooliq]]
