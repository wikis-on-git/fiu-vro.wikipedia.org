'''Patrasoni Ilmar''' (Ilmar Patrason) (sündü [[14. vahtsõaastakuu päiv|14. vahtsõaastakuu pääväl]] [[1917]] [[Petrograd]]in, kuuli [[27. urbõkuu päiv|27. urbõkuu pääväl]] [[1982]] [[Tarto]]n, om matõt [[Põlva kalmuaid]]a) oll' muusigaoppaja, koori- ja orkestrijuht. 

==Pereh==

*Esä: Patrasoni Juhan (1873-1970), piinmehaanik, talopidäjä
*Imä: Patrasoni (Mülleri) Bertha (1879-1942), kodooppaja
*Sõsaraq-veleq:
**Patrasoni Harri (1902-1945), amõtnik
**[[Aadre Lydia]] (1904-1957), oopõrilaulja
*I naanõ: Patrasoni (Veske) Arma (1911-1951), oppaja
*II naanõ: Patrasoni (Preesi) Lisette (sünd. 1929), latsikodokasvataja
*Latsõq:
**Patrasoni Raivo (sünd. 1945)
**Patrasoni Uuno (sünd. 1951)
**Patrasoni Vallo (1955-1986)

==Haridus==

*1925-1929 Tilsi latsikodo algkuul
*1929-1931 Tilsi algkuul
*1933 Väimälä põllutüükuul (jäi lõpõtamaldaq)
*Tävvend' hinnäst pall'odõl muusiga- ja pedagoogigakursuisil.

==Tüükotussõq==

*1944 Tilsi ja [[Vana-Koiola kuul|Vana-Koiola 7-kl. kuul]]
*1951-1978 Tilsi 8-kl. kooli muusiga- ja joonistusoppaja
*1978-1982 Tilsi latsikodo muusigakasvataja
*1951-1982 (vaihhõaigõga) Vana-Koiola kooli muusigaoppaja

==Ütiskundlinõ tegevüs==

Juhat' inämb ku 20 segäkuuri, miiskuuri, ansamblit, estraadi- ja puhkpilliorkestrit ([[1961]]-[[1982]] "Koidu" kolhoosi puhkpilliorkestrit), juhõnd' solistõ [[Tilsi]]n, [[Vana-Koiola|Vanan-Koiolan]], [[Lahe]]l ja [[Põlva]]n. Sai ummi kuurõ ja orkestridega laulupita ülekaehuisil, olümpiaadel ja "Põlva koolikeväjä" ettevõtmiisil avvohindo. Juhat' Põlva laulupäivil latsi ja suuri ütiskuurõ ja -orkestrit. Kuulu Viiemeistride Liido Tarto osakunna nuuri viiemeistride sektsiuuni.

==Looming== 

Patrasoni Ilmar om loonuq umbõs 30 orkestripalla nink soolo-, ansambli- ja koorilaulõ.

[[Category:Võromaa inemiseq]]
