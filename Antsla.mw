'''Antsla''' om vallasisene liin Antsla vallan Võro maakunnan. 

==Aolugu==
Antsla nimme om edimäst kõrda nimetet 14. aastasaa edeotsan - Antzeni vasall-liina nime all. 1601 vallutivaq ruutslasõq tõisi hulgan ka Antsla liina. 18. aastasaal ehitedi liina asõmalõ Vana-Antsla mõisa, mink korvalõ luudi 12 ha suurunõ park. Kimmähe andsõ tõukõ liina arõngulõ 1889 valminu Valga-Pihkva raudtii. Jaam sai nime katõ lähken olõva rüütlimõisa perrä. Kotus, kon raudtiijaam om, kandsõ nimme Hauka. Hauka alõvigust sai 1920. aastagal Antsla allõv ni 1. lehekuu pääväl 1938 liin. Liinaliidsi oll' 1926. aastagal 1295 ni 1939. aastagal 1564. Antsla sai liinaõigusõ 1938. aastagal. Tõõsõn ilmasõan häädü 55% elämispinnast ni poodiq ja laoq.

==Täämbäne päiv==
2006. aastaga saisuga elli Antslan 1458 inemist. Antslan peetäs egä aastaga ka Hauka laatu, kõgõ suurõmbat kaupmiihi kokkotulõkit Eestin.

[[katõgooria:Võromaa]]

[[et:Antsla]]
[[en:Antsla]]
