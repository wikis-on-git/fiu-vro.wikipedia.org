[[pilt:Emumäe kaemistorn.jpg|thumb|300px|Emumäe kaemistorn]]

'''Emumägi''' om Põh'a-[[Eesti]] kõgõ korgõmb luuduslinõ [[mägi]]. Emumägi om [[Õdagu-Viro maakund|Õdagu-Viromaa]]l [[Väike-Maarja]] vallan Emumäe küläst 2 kilomiitri kavvusõl. Mägi om 166,5 miitri korgunõ. Emumäe suhtõlinõ korgus (79 m) om suurõmb ku [[Suur Munamägi|Suurõl Munamäel]] (60 m). Mäe otsan om kaemistorn. Tuu om 21,5 miitri korgunõ. Ilosa ilmagaq näge kaemistornist 20–30 kilomiitri kavvusõlõ. Tornist näge ilosit mõtso ja suuri nurmi. Mäe nõlva pääl om mägionn ja kannumaja. Viil om sääl tulõplats ja paik, kon saa puhadaq. Egä keväjä om sääl spordivõistlus Emumäe juusk.

Kaemistorni lähkün om pall'o puust kujjõ. Kokko om 20 kujjo. Kujoq kõnõlõsõq umakandi inemiisi tegemiisist. Kujoq ommaq suurõq ja ilosaq. Torni lähkün om viil kats seigelüsrata. Üts rada om madalapoolinõ. Tuu om  noorõmbilõ latsilõ. Tõõnõ rada om 1 miitri korgunõ. Tuu om suurõmbilõ latsilõ. Ütel raal om kuus esiqsugumast ossa.

Emumäe lähkün om Seljamägi. Seljamägi om tunnõt uma luudusvara poolõst. Sääl om kah matkarada. Matkaraa veeren om huvitav järv. Järven eläseq rohilidsõq kunnaq. Sääl kasusõq kaq viiroosiq.
