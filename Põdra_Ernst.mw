'''Põdra Ernst''' (Ernst Põdder) (sündü 10. radokuu pääväl 1879 [[Põlva kihlkund|Põlva kihlkunnan]] [[Aleksandri vald|Aleksandri vallan]], kuuli 24. piimäkuu pääväl 1932 [[Talin|Talinan]]) oll' Eesti sõaväeläne, kindralmajor (1918).

==Haridus==

*1900 lõpõt' Vilniusõ sõakooli

==Elolugu==

1906-1914 tiine Kavvõn-Hummogon. [[Vinne-Jaapani sõda|Vinne-Jaapani sõan]] sai täst rooduülemb ja leitnänt. [[Edimäne ilmasõda|Edimädsen ilmasõan]] ülendediq tä polkovnigus ja tetti täst polguülemb. 22. piimäkuu pääväl 1917 läts' tä tiin'mä Eesti rahvusväeosadõhõ, oll' sääl 3. ja 1. Eesti polgu ülemb. S'aksa okupats'ooni aigo 1918 asot' põrmandoalodsõ [[Kaitsõliit|Kaitsõliido]]. [[Vabadussõda|Vabadussõa]] algusõn oll' sisekaitsõ ülemb. Ku oll' 4. mahlakuu pääväl 1919 saanuq 3. diviisi ülembäs, lei Võnnu lahingun purus ''[[Landeswehr]]''i. Peräst Vabadussõta oll' Pärnon 3. ja 1921. aastgast Tarton 2. diviisi ülemb. Oll' 1924. aastaga joulukuumässü maahasurumisõ üts juhtõ. 1926 nimetediq sõanõvvokogo alatidsõs liikmõs. Kuulu Kaitsõliido vanõmbidõkokko. 1928-31 oll' Talina [[Eesti Vabadussõalaisi Liit|Eesti Vabadussõalaisi Liido]] esimiis, tull' säält ärq poliitiliidsi põh'ussidõ peräst. Ildampa oll' Eesti Vabadussõalaisi Liido ainogõnõ avvoliigõq. Kõrrald' skautlust.

==Tunnustusõq==

*[[Vabadusrist'|Vabadusristi]] I liigi 1. järk

[[Category:Võromaa inemiseq]]
