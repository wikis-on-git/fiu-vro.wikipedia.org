'''Põdra Ernst''' (Ernst Põdder) (sündü 10. radokuu pääväl 1879 [[Põlva kihlkund|Põlva kihlkunnan]] [[Aleksandri vald|Aleksandri vallan]], kuuli 24. piimäkuu pääväl 1932 [[Talin|Talinan]], om matõt Talina Sõaväekalmuaida) oll' Eesti sõaväeläne, kindralmajor (aastagast 1918). Põdra Ernst oll' Eesti [[Vabadussõda|Vabadussõa]] üts kõgõ legendaarsõmb väejuht. Tä oll' kuulus uma rahvamihe olõgi ja rahvaligu kõnõpruugi poolõst.  

==Haridus==

*Tarto 2. Algkuul
*Tarto Liinakuul
*1898-1900 Vilniusõ Sõakuul

==Teenistüskäük==

*1897-1898 vabatahtlik 104. jalaväepolgun
*1900-1905 noorõmbohvitseer 107. jalaväepolgun, käve Vinne-Jaapani sõan, kon sai haavata
*1906-1914 noorõmbohvitseer 32. Tsiberi laskurpolgun
*1914-1917 roodu- ja pataljoniülemb 52. Tsiberi laskurpolgun Galiitsia rindõl ja [[Riia]] all, sai kolm kõrda haavata
*1917 47. Tsiberi laskurpolgu ülemb Galiitsian
*1917 1. Eesti polgu ülembä abi ja ülemb
*11.11.1918-04.04.1919 Eesti Kaitsõ Liido ülemb
*1918 Vabadussõa algusõn oll' sisekaitsõ ülemb
*1919-1920 3. diviisi ülemb
*1921-1926 2. diviisi ülemb
*1925 tekk' vahtsõst Kaitsõliido Lõuna-Eestin
*1926-1932 Sõanõvvokogo alalinõ liigõq
*1928-1931 Vabadussõalaisi Keskliido juhatusõ liigõq, Talina Eesti Vabadussõalaisi Liido päämiis  

==Elolugu==

1906-1914 tiine Kavvõn-Hummogon. [[Vinne-Jaapani sõda|Vinne-Jaapani sõan]] sai täst rooduülemb ja leitnänt. [[Edimäne ilmasõda|Edimädsen ilmasõan]] ülendediq tä polkovnigus ja tetti täst polguülemb. 22. piimäkuu pääväl 1917 läts' tä tiin'mä Eesti rahvusväeosadõhõ, oll' sääl 3. ja 1. Eesti polgu ülemb. S'aksa okupats'ooni aigo 1918 asot' üten admirali [[Pitka Johan]]i ni kindralidõ [[Tõnissoni Aleksander]]i ja [[Larka Andres]]segaq põrmandoalodsõ [[Eesti Kaitsõ Liit|Eesti Kaitsõ Liido]]. [[Vabadussõda|Vabadussõa]] algusõn oll' sisekaitsõ ülemb ja surusi maaha inämbläisi mässokatsit. Ku oll' 4. mahlakuu pääväl 1919 saanuq 3. diviisi ülembäs, lei Võnnu all purus ''[[Landeswehr]]''i. Pääle [[Võnnu lahing]]ut and' Põdra Ernst vällä käskkirä, mink perrä nimetediq 1932. aastagal 23. piimäkuu päiv [[Võidopühä]]s. Peräst Vabadussõta oll' Pärnon 3. ja 1921. aastagast Tarton 2. diviisi ülemb. Oll' 1924. aastaga joulukuumässo maahasurumisõ üts juhtõ. 1926 nimetediq sõanõvvokogo alatidsõs liikmõs. Kuulu Kaitsõliido vanõmbidõkokko. 1928-31 oll' Talina [[Eesti Vabadussõalaisi Liit|Eesti Vabadussõalaisi Liido]] päämiis, tull' säält ärq poliitiliidsi põh'ussidõ peräst. Ildampa oll' Eesti Vabadussõalaisi Liido ainogõnõ avvoliigõq. Kõrrald' skautlust.

==Tunnustusõq==

*[[Vabadusrist|Vabadusristi]] I liigi 1. järk
*[[Läti]] Kahrotapja ordõni III ja II klass
*[[Soomõ]] Valgõ Roosi I klassi komandöririst
*[[Poola]] Sõarist
*Pühä Stanislavi ordõni III ja II järk
*Pühä Anna ordõni IV, III ja II järk
*Pühä Vladimiri ordõni IV järk

[[Category:Võromaa inemiseq]]

[[et:Ernst Põdder]]
