{{Elokäük 
 | nimi = Põdra Ernst 
 | eestikeeline_nimi = Ernst Põdder
 | pilt = Ernst Põdder - Kaitseliit.jpg
 | sünnüaig = [[10. radokuu päiv]] [[1879]]
 | sünnüpaik = [[Aleksandri vald]]
 | kuulmisaig = [[24. piimäkuu päiv|24. piimäkuu pääväl]] [[1932]]
 | kuulmispaik = [[Talliin]]
 | matmispaik = Talliina Sõaväekalmuaid
 | ammõt = sõaväeläne, kindralmajor
 }}

'''Põdra Ernst''' ('''Ernst Põdder''', 1879-1932) oll' Eesti sõaväeläne, kindralmajor (aastagast 1918). Põdra Ernst oll' Eesti [[Vabadussõda|Vabadussõa]] üts kõgõ legendaarsõmb väejuht. Eesti sõamiihi hulgan ollõv tä olnuq kõgõ populaarsõmb kindral. [[Võro kiil|Võro keele]] pruuk'misõ peräst ollõv tedä kutsut "Vanas Õkvas".

==Haridus==

*Tarto 2. Algkuul
*Tarto Liinakuul
*1898-1900 Vilniusõ Sõakuul

==Teenistüskäük==

*1897-1898 vabatahtlik 104. jalaväepolgun
*1900-1905 noorõmbohvitseer 107. jalaväepolgun, käve Vinne-Jaapani sõan, kon sai haavata
*1906-1914 noorõmbohvitseer 32. Tsiberi laskurpolgun
*1914-1917 roodu- ja pataljoniülemb 52. Tsiberi laskurpolgun Galiitsia rindõl ja [[Riia]] all, sai kolm kõrda haavata
*1917 47. Tsiberi laskurpolgu ülemb Galiitsian
*1917 1. Eesti polgu ülembä abi ja ülemb
*11.11.1918-04.04.1919 Eesti Kaitsõ Liido ülemb
*1918 Vabadussõa algusõn oll' sisekaitsõ ülemb
*1919-1920 3. diviisi ülemb
*1921-1926 2. diviisi ülemb
*1925 tekk' vahtsõst Kaitsõliido Lõuna-Eestin
*1926-1932 Sõanõvvokogo alalinõ liigõq
*1928-1931 Vabadussõalaisi Keskliido juhatusõ liigõq, Talina Eesti Vabadussõalaisi Liido päämiis  

==Elokäük==

Põdra Ernst sündü [[10. radokuu päiv|10. radokuu pääväl]] [[1879]] [[Põlva kihlkund|Põlva kihlkunnan]] [[Aleksandri vald|Aleksandri vallan]]. 1906-1914 tiine sõaväen Kavvõn-Hummogon. [[Vinne-Jaapani sõda|Vinne-Jaapani sõan]] sai täst rooduülemb ja leitnänt. [[Edimäne ilmasõda|Edimädsen ilmasõan]] ülendediq tä polkovnigus ja tetti täst polguülemb. 22. piimäkuu pääväl 1917 läts' tä tiin'mä Eesti rahvusväeosadõhõ, oll' sääl 3. ja 1. Eesti polgu ülemb. S'aksa okupats'ooni aigo 1918 asot' üten admirali [[Pitka Johan]]i ni kindralidõ [[Tõnissoni Aleksander]]i ja [[Larka Andres]]segaq põrmandoalodsõ [[Eesti Kaitsõ Liit|Eesti Kaitsõ Liido]]. [[Vabadussõda|Vabadussõa]] algusõn oll' sisekaitsõ ülemb ja surusi maaha inämbläisi mässokatsit. Ku oll' 4. mahlakuu pääväl 1919 saanuq 3. diviisi ülembäs, lei Võnnu all purus ''[[Landeswehr]]''i. Pääle [[Võnnu lahing]]ut and' Põdra Ernst vällä käskkirä, mink perrä nimetediq 1932. aastagal 23. piimäkuu päiv [[Võidopühä]]s. Peräst Vabadussõta oll' Pärnon 3. ja 1921. aastagast Tarton 2. diviisi ülemb. Oll' 1924. aastaga joulukuumässo maahasurumisõ üts juhtõ. 1926 nimetediq sõanõvvokogo alatidsõs liikmõs. Kuulu Kaitsõliido vanõmbidõkokko. 1928-31 oll' Talina [[Eesti Vabadussõalaisi Liit|Eesti Vabadussõalaisi Liido]] päämiis, tull' säält ärq poliitiliidsi põh'ussidõ peräst. Ildampa oll' Eesti Vabadussõalaisi Liido ainogõnõ avvoliigõq. Kõrrald' skautlust. Põdra Ernst kuuli [[24. piimäkuu päiv|24. piimäkuu pääväl]] [[1932]] [[Talliin|Talliinan]] nink om matõt Talliina Sõaväekalmuaida. 

==Lugu==

Sõavällä pääl lavva pääle laotõt kaardi ümbre ollõv kumardunuq korgõq ülembäq, et pitäq tapõlusõplaani. Noidõ mano astõv üts tavalinõ sõamiis nii äkki, et kiäki joudõv-es tedä takistaq. Põdra Ernst ollõv tedä silmänüq ja küsünüq: "Noh, midä saq s'oost luust arvat?" "Maq arva-iq taast midägiq, a pallõlnuq plotskilõ tuld, herr kindral." Kindral andõvgiq tuld uma ütesttüküst näppe vaihhõl ts'ossava sigari otsast.

==Avvoastmõq==

*1900 noorõmbleitnänt
*1908 alambkaptõn
*1914 kaptõn
*1917 polkovnik
*1918 kindralmajor

==Tunnustusõq==

*[[Vabahusrist|Vabahusristi]] I liigi 1. järk
*[[Läti]] Kahrotapja ordõni III ja II klass
*[[Soomõ]] Valgõ Roosi I klassi komandöririst
*[[Poola]] Sõarist
*Pühä Stanislavi ordõni III ja II järk
*Pühä Anna ordõni IV, III ja II järk
*Pühä Vladimiri ordõni IV järk

==Välislingiq==

*Elolugu [http://www.kaitseliit.ee/index.php?op=body&cat_id=102 Kaitsõliido kodolehe] pääl

[[Category:Võromaa inemiseq]]
[[Category:Vabahusristi saajaq]]

[[et:Ernst Põdder]]
[[en:Ernst Põdder]]
[[lv:Ernsts Peders]]
[[no:Ernst Põdder]]
[[ru:Пыддер, Эрнест Яковлевич]]
