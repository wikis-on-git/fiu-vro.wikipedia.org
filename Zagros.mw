'''Zagros''' om mägestik Iraani kiltmaa lõunõõdagujaon. Timä pikkus om umbõs 1600 km, lakjus 200-300 km. Kõgõ korgõmb mägi om Zardkuh (4548 m). Zagrosõ moodustasõq 15-20 rööbitisest mäkiahilast, miä juuskvaq põh'aõdagust lõunõhummoguhe. Mäeq ommaq päämädselt lubjakivist ja jõõq (Karun jt.) ommaq näide sisse uuratanuq hulka põikikuristikkõ ja kanjonnõ. Zagrosõn om suuri (läbimõõt kooni 20 km) soolakuplit. 

Ilmastu om kuiv ja lähistroopilinõ. Suurõmbalt jaolt om sääl mägikõrbõ. Orgõn om järvi ja oaasõ, kon kasusõq datlipalmiq, tsitrosõq ja viinapuuq. Lõunõõdagujaon, kon satas inämb, kasus igihal'as võsa ja hõrrõ mõts (tamm, vaher, akaatsia). Korgõmbal ommaq mäginiidüq ja väikoq ijäkeeleq. 

Zagrosõst lõunõõdagu puul löüdüs pall'o naftat. 

Zagrosõn ommaq Bamou rahvuspark (suurus 474,4 km&sup2;, luud 1962) ja Arjani rahvuspark (657,6 km&sup2; luud 1972).

[[Katõgooria:Aasia mägestiguq]]

[[en:Zagros Mountains]]
