'''Kahkva mõisa''' oll' [[mõisa]] [[Räpinä kihlkund|Räpinä kihlkunnan]] [[Võromaa]]l. [[1914]]. aastagal oll' mõisa [[Võro]]st 34 kilomiitri kaugun, [[Mädäjõgi|Mädäjõõ]] veeren. 

Kahkva nimme om edimäst kõrda nimetet [[1558]]. aastagal (''Kachtkiwa''). [[1582]] oll' seo (''Chochowa'') [[Räpinä mõisa]] osa. Räpinä mõisast eräldet [[1738]]. ja [[1744]]. aastaga vaihõl, oll' seost aost Räpinä [[kõrvalmõisa]].

[[18. aastagasada|18. aastagasaa]] alostusõl oll' Räpina mõis [[Löwenwolde]] vahmila jago. [[1741]] võtt' riik Räpinä mõisa ja taa osaq ärq, a [[Katariina II]] and' nuuq [[1766]] [[Adam Friedrich von Löwenwolde]] latsilõ tagasi. Puulveleq [[Karl Magnus von Löwenwolde]] ja [[Johann Gustav von Löwenwolde]] jagi [[22. mahlakuu päiv|22. mahlakuu pääväl]] 1787 valitsusõ ärq: Karl Magnus saie [[Miikse mõisa|Miikse]], Kahkva, [[Luke mõisa|Luke]] ja [[Ilmatsalu mõisa]], Johann Gustav saie Räpinä mõisa.

Karl Magnus von Löwenwolde oll' [[maior]]. Tä kuuli [[1799]]. aastaga lehekuun. Timä poig [[Otto Gustav Ferdinand von Löwenwolde]] saie Kahkva mõisa umalõ. Otto Gustav Ferdinand von Löwenwolde sündü [[15. paastukuu päiv|15. paastukuu pääväl]] [[1783]]. Tä kuuli märdikuun [[1812]]. Timäl perijit es olõq ja tä veleq kuuliq kaq ärq. Timä ja timä velli mõisaq saie noorõmb sõsar [[Friederike Carolina Luisa von Löwenwolde]].

[[1826]] saie Kahkva rüütlikunnamõisas. Kahkva rüütlikunnamõisal oll' kats [[kar'amõisa]]: [[Lepiku kar'amõis|Lepiku]] (''Leppiko'') ja [[Võika kar'amõis|Võika]] (''Woitka'').

1841 saie mõisaq Friederike poig Karl von Knorring. [[1867]] saie Kahkva umalõ timä poig [[Arthur von Knorring]], kiä mass' taa iist 150 000 ruublit. Päält tedä saie Kahkva mõisaherräs G. von Knorring. [[1909]] oll' Kahkvan mõisnigus [[Woldemar von Knorring]], kiä oll' viimäne umanik inne maa ümbrekõrralduisi [[1919]]. aastagal.

[[Katõgooria:Mõisaq]]

[[et:Kahkva mõis]]
