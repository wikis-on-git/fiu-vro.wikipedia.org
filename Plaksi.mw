{{VõromaaKülä|nimi=Plaksi|lon_min=3|lat_deg=57|lat_sec=25|lon_sec=38|lat_min=42|lon_deg=27}}

'''Plaksi külä''' om külä [[Võro maakund|Võro maakunnan]] [[Rõugõ kihlkund|Rõugõ kihlkunnan]] [[Rõugõ vald|Rõugõ vallan]] (inne 2018. aastakka [[Haani vald|Haani vallan]]).  

[[2018]]. aastagal elli Plaksil alalidsõlt 17 inemist. 

==Kotus==
[[Suur Munamägi|Suurõ Munamäe]] mant om Plaksi küllä mäealotsõst inämb-vähämb 800 miitret maad. Plaksi külä lähkün ommavaq [[Haani]], [[Villa külä|Villa]], [[Purka]] ja [[Hallimäe]] küläq. Plaksi külä jääs suurõstõ katõ järve vaihõlõ. Üts näist om [[Tuuljärv]] (ka Suur Plaksi järv), miä om Eesti kõgõ korgõmbal asuv järv, ja tõõnõ om [[Vaskna järv]]. Plaksi külä om [[Haani korgustik|Haani korgustigun]] ja tuuperäst om sääl ka pall'o suuri mäki. Näütüses om Plaksi külän kolmas Eesti korgõmb mägi [[Kerekunnu mägi]] ja suurõmb osa korgusõlt neländäst mäest, [[Tsälbämägi|Tsälbämäest]]. 

Parhilla om Kerekunnu, miä kooni [[1977]]. aastagani oll' umaette külä, Plaksi lõunõhummogu-poolinõ osa<ref name=":0" />.

==Nimi==
1684. aastaga kaardi päält om nätäq, et Plaksi kotussõ pääl oll' joba sõs Kubija külä. Plaksi külä nimi või ollaq tulnuq edenimest; 1758. aastagast om tähendet kolm perremiist, kink lisanimi oll' Purricka Plaxi. Külä nimme või köütäq ka sõnaga plaks’ ’laks’ vai vinnekiilse sõnaga плакса ’piripill’.<ref name=":0">Eesti kohanimeraamat. https://www.eki.ee/dict/knr/index.cgi?Q=plaksi&F=M&C06=et</ref>

==Lätteq==
<references />{{RõugõVald}}
[[Katõgooria:Rõugõ kihlkunna küläq]]
[[Katõgooria:Rõugõ valla küläq]]
