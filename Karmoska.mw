[[Pilt:Busking_Accordionist.jpg|thumb|200px|Karmoskamängjä karmoskaga]]

'''Karmoska''' om vinne [[lõõtspill]]. Tõisildõ ku tõisil [[Euruupa]] diatooniliidsil lõõtspillel
olõnõ-õi karmoskal nuut' lõõdsa liikmisõst. [[Vinnemaa|Vinne]] lõõtso umaperä om viil tuu, et noidõga saa
mängiq ka minuursõn helülaadin.

Et karmoska om lihtsä pill, om tä küländ levinüq. Esiqerälidselt populaarnõ om tä
[[Setomaa]]l. Timäga saa mängiq nii viisi ku saadõt ku mõlõmbit kõrraga ni om väegä
hää ka ütsi mängmises.

Hariligult om karmoskal hüvvä kätt kats nupirita, minka saa mängiq diatoonilidsõ
skaala pääl vai katõ helüstigu nuutõ. Näütüses G-duuri karmoskaga saa mängiq G-duurin
ja E-mollin. Kõrrast noodiq lääväq vaeldamiisi ütelt rialt ja tõsõlt rialt. Kolm ülemäst
nuppi ommavaq lisanoodiq.

Kurakätt om ka hariligult kats rita bassinuppõ, ütel rial masuurhelüstigu ja tõsõl
minuurhelüstigu nupiq. Nupiq ommavaq katõkaupa paarin, tuu tähendäs et alomanõ
om bassinupp ja ülemäne akordinupp.

[[2020]]. aastagal tull' vällä Leima Matisõ “Karmoškaaabits”, minka käü üten ka
Karmoskaaabidsa pillikursus Youtube’in.

Kuulsaq bändiq kon karmoškat mängitäs, ommaq näütüses [[Zetod]], [[Kiiora]], [[Klapp]], [[Lõõtsavägilased]],
[[Untsakad]].

[[katõgooria:Pilliq]]
