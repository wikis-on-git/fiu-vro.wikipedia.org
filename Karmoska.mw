'''Karmoška''' om vinne [[lõõtspill]]. Esiqmuudu tõsõst Euruupa diatoonilistest lõõtspillidest
olõnõ-õi nuut’ lõõtsa liikmisõst. [[Vinnemaa|Vinne]] lõõtsaq umaperä om viil tuu, et neogaq saa
mängiq ka minoorsen helülaadin.

Selle et karmoška om lihtnõ pill om ta küllält levinüq, esiqerälidselt populaarnõ om ta
Setomaal. Timägaq saa mängiq nii viisi ku saadõt ku mõlembit kõrraga ni om väegä
hää ka ütsi mängmises.

Hariligult om karmoškal hüvvä kätt kats nupurida, millegaq saa mängiq diatoonilisel
skaalal vai kahe helüstigu nuute. Näütüses G-duuri karmoškagaq saa mängiq G-duurin
ja E-mollin. Kõrrast noodiq lääväq vaeldamiisi ütelt rialt ja tõsõlt rialt. Kolm ülemäst
nuppu ommavaq lisanoodiq.

Kurakätt om ka hariligult kats rida bassinuppe, ütel rial mažoorhelüstigu ja tõsõl
minoorhelüstigu nupuq. Nupuq ommavaq katõkaupa paarin, sjoo tähendäs et alomanõ
om bassinupp ja ülemäne akordinupp.

2020. aastal tull’ vällä Leima Matise “Karmoškaaabits”, minkaq käü üten ka
Karmoškaaabitsa pillikursus Youtube ’in.

Kuulsaq bändiq kon karmoškat mängitäs: Zetod, Kiiora, Klapp, Lõõtsavägilased,
Untsakad.

[[katõgooria:Pilliq]]
