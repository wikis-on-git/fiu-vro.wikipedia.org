{{VõromaaKülä
|  nimi = Kiuma
|  elänikke = 
|  lat_deg = 58
|  lat_min = 02
|  lat_sec = 18
|  lon_deg = 26
|  lon_min = 57
|  lon_sec = 20
}}

Kiuma
Kiuma vai Kioma om [[külä]] [[Põlva kihlkund|Põlva kihlkunnan]] [[Põlva vald|Põlva valla]] õdagu osan. Kiuma om pohan kõrvu Aarnaga, hummogun Tännassilma ja Kähri külägä, lõunõn Puskaruga, õdagun Kanepi valla Ihamaru külägä ja Kanepi valla Varbuse külägä. Kiuma külä õdagupiir lätt suurõman osan müüdä Ahja jõkõ. Maakunna ja valla keskusõssõ Põlvahe om 6 kilometri maad.

Aolugu
Kiuma külä aolugu om köüdet Kiuma mõisaga, mida om edimäst kõrda nimmatut 1495. aastagal (Küemahe). Inneskidse Kiuma mõisa süä om sõskiq täämbädsen Aarna külän. Perähn valdade tegemist 1866. aastagal olli külä Kioma valla kuuhnsaisos 1939. aastagani, a pääle 1939. aastak vallapüüdmist olli Põlva valla kuuhnsaisos. 1939. aastagani olli külä ammõtlinõ nimi Kioma. Pääle külänõvvukogo tegämist olli Kiuma alostõn 1945. aastagast Kioma külänõvvukogo keskus. 1950. aastak säädüsega kaotati ärq Põlva vald ja Kioma külänõvvukogo maa arvati Põlva rajuuni kuushaiso. 1954. aastaga kaotati Kioma kulänõvvukogo ärq ja tuu maa pandi ammõtlinõlt kokko Põlva küläõvvukogoga. Sinnäq jäi seo 1991. aastagani. Säält pääle om Kiuma Põlva valla jago.

Kultuur
Külä põhaõdagu osan om mitu kääbäst, miä om arkeoloogia mälehtüsenä kaitsminõ all. Külän om Kiuma rahvamaja ja Kiuma raamadukogo. Kah om Kiuma külän sündünüd keeletiidläne Liiva Heino.

==Kaeq viil==

*[[Põlva kihlkunna küläq]]

[[Category:Põlva kihlkunna küläq]]
[[Category:Põlva vald]]
