'''Arvoteooria''' om [[matõmaatiga]] haro, miä uur [[arv]]õ (innekõkkõ [[terveharv|tervidearvõ]]) umahuisi. Matõmaatikit, kiä tegeleseq arvoteooriaga, kutsutas '''arvoteoreetikis'''. Tuu perrä, määntsit meetodit tarvitõdas vai määntsile küsümüisile vastussit otsitas, või arvoteooria jakaq mitmõs haros. 

==Aolugu==
===Varajanõ arvoteooria===
====Kõgõ vanõmb arvoteooria====
[[Pilt:Plimpton 322.jpg|200px|thumb|Plimpton 322 savitahvli]]
Kõgõ vanõmb tekst, midä või pitäq arvoteoreetilidsõs, om üts tabõli tükükene: tuu om [[Mesopotaamia]]-aignõ (umbõs aastagast 1800 i.m.a.) savitahvli, midä kutsutas Plimpton 322-s ja miä sisaldas Pythagorasõ kolmikit, tuu tähendäs arvokolmikit <math>\scriptstyle (a,b,c)</math>, mink kõrral <math>\scriptstyle a^2+b^2=c^2</math>. Noid kolmikit om pall'o pall'o ja arvoq ommaq pall'o suurõq tuu jaos, et näid "tuurõ jouga" löüdäq. Nii et arvatas, et tabõli konstruiirmises om tarvitõt määnestki teoreetilist tulõmust. Olõ-iq teedäq, miä oll' tuu tabõli otstarvõq. Võimalik, et tuud tarvitõdiq koolin oppamisõ jaos.

Kuigi Babüloonia arvoteooria kotsilõ olõ-iq rohkõmb teedäq, ku s'ooo savitahvlikõnõ, om sõski teedäq, et Babüloonia algõbra (keskkooli-algõbra tähendüsen) oll' väega häste arõnõnuq. Neoplatoonilidsist lättin om kirän, et [[Pythagoras]] oppõ matõmaatikat babüloonlaisi käest. Arvatas, et <math>\scriptstyle \sqrt{2}</math> irratsionaalsusõ löüdseväq pütagoorlasõq. Arvatas, et Hippasus, kiä pütagoorlaisi hulgast vällä visati vai esiq läts', võisõ ollaq tuu tõõstaja. Tuu tõõstusõga tekkü matõmaatika alostõn edimäne kriis. Tuust aost pääle või kõnõldaq tiidlikust vaihõtegemisest arvõ (tervide arvõ ja jagoarvõ) nink pikkuisi (vastasõq reaalarvõlõ) vaihõl. Viil kõnõldiq pütagoorlikun tradits'oonin pall'o hulknukarvõst (nt. kolmnukkarvoq, kruutarvoq, viisnukkarvoq jne.).

Ei Egüptüse egaq India tekstest olõq teedäq puhtalt arvoteoreetilist matõrjaali, kuigi mõlõmbin om algõbrat. Hiina jäägiteorem om kirän ku märk hiina matõmaatiku Sun Tzu teossõn Suan Ching, miä om perit kas 3., 4. vai 5. aastagasaast. 

====Vana-Kreeka arvoteooria====
Vana-Kreeka 4.-5. aastagasaa (i.m.a.) matõmaatikast tiiämiq päämädselt teno toonatsilõ mitte-matõmaatikilõ ja illatsõmbilõ matõmaatikilõ. Arvoteooria puhul tähendäs tuu päämädselt [[Platon]]it ja [[Eukleides]]t, vastavalt. Platon oll' väega huvitõt matõmaatikast ja tä tekk' selget vaiht arvoteoorial ja rehkendämisel. Üten Platoni dialoogõst (nimelt dialoogin Theaetetusõga) om kirän, et Theodorus ollõv tõõstanuq, et <math>\scriptstyle \sqrt{3}, \sqrt{5}, \dots, \sqrt{17}</math> ommaq irratsionaalsõq. Theaetetus, niguq Platongi, oll' Theodorusõ opilanõ. Tä uurõ mitmõsugutsit ütismõõdolda olõki tüüpe ja nii või tedä pitäq ütes arvosüstemide uurjas. Papposõ perrä põhinõs Eukleidese Elemente X raamat suurõn jaon Theaetetusõ tüül.

Eukleides pühend' uma Elemente raamaduq VII-IX lihtsile arvõlõ ja jagonõmisõlõ - nuuq teemaq ommaq arvoteooria üteq alostalaq. Muuhulgan and' tä algoritmi katõ arvo kõgõ suurõmba ütidse jagaja löüdmises (nn. Eukleidese algoritmi) ja edimädse teedäqolõva tõõstusõ tollõ, et lihtsit arvõ om lõpmalda pall'o.

====Diophantos====
Diophantosõst om väega veidüq teedäq. Arvatas, et tä elli 3. aastagasaal m.a.p., umbõs 500 aastakka pääle Eukleidest. Timä teossõ "Aritmeetika" 13 raamatust om alalõ 6 tükkü kreeka keelen ja viil 4 tükkü araabiakeelitsen tõlkõn. "Aritmeerikan" ommaq lahenduisiga märgoq, kon om vaja löüdäq polünomiaalsidõ võrrandidõ süstemi ratsionaalsõq lahendiq. Nuuq võrrandiq ommaq hariligult kujol <math>\scriptstyle f(x,y)=z^2</math> vai <math>\scriptstyle f(x,y,z)=w^2</math>. Polünomiaalsit võrrandit, minkalõ otsitas lahendit tervide arvõ vai ratsionaalarvõ hulgast, om naat kutsma diofantiliidsis võrrandis.

===S'ooilma-aigsõ arvoteooria tekkümine===

===S'ooilma-aignõ arvoteooria===

== Haroq ==
=== Arvoteooria alostus ===

'''Arvoteooria alostusõn''' uuritas tervitarvõ ilma tõisi matõmaatiga harrõ teknikat tarvitamalda. Tahtõ kuulusõq näütüses tervidearvõ [[jagonõminõ]], [[Eukleidese algoritm]] [[kõgõ suurõmb ütine jagaja|kõgõ suurõmba ütidse jagaja]] löüdmises, [[lihtarvoq]], [[tävvelidseq arvoq]] ja [[kongruents|kongruendsiq]]. Sjoo haro tähtsämbide vällälöüdüisi hulgan ommaq [[Fermat' väikene teorem]], [[Euleri teorem]], [[Hiina jäägiteorem]], ja [[ruutvastavussäädüs]]. Viil uuritas arvoteooria alostusõn [[Möbiusõ säädäng]]u, [[Euleri fii-säädäng]]u, [[tervidearvõ rong]]õ, [[faktoriaal]]õ ja [[Fibonacci arv]]õ umahuisi.

Mitmõq arvoteooria küsümüseq või sõnastaq arvoteooria alostusõ terminiin, a näile vastamisõs või vaia minnäq tulõmuisi ja teknikat välästpuult arvoteooria alostust. Sääntseq ommaq näütüses: 

* [[Goldbachi umbarvaminõ]] tuu kotsilõ, et paarinarvoq ommaq katõ lihtarvo kogoq.
* [[Catalani umbarvaminõ]].
* [[Lihtarvõkatsikidõ umbarvaminõ]] tuu kotsilõ, et lihtarvõ paarõ om lõpmada pall'o.
* [[Collatzi umbarvaminõ]].
* [[Fermat' suur teorem]] võrrandi <math>x^n + y^n = z^n</math> lahendidõ kotsilõ.

=== Analüütiline arvoteooria ===

'''Analüütilidsen arvoteoorian''' tarvitõdas tervidearvõ uur'misõs [[matõmaatilinõ analüüs|matõmaatilidsõ]] ja [[kompleksmuutuja analüüs]]i massinavärki. Tuu näütüses ommaq [[lihtarvoteorem]] ja [[Rieanni hüpotees]]. Niisamatõ om analüütiliidsi meetodidõga pääle mint [[Waringi probleem]]ile, [[Lihtarvõkatsikidõ umbarvamisõlõ]] ja [[Goldbachi umbarvamisõlõ]]. Konstantõ <math>\pi</math> ja ''e'' transtsendentsusõ tõõstusõq käüväq kah analüütilidse arvoteooria ala. 

=== Algõbralinõ arvoteooria ===

'''Algõbralidsõn arvoteoorian''' üldistedäs arvo mõistõt [[algõbralinõ arv|algõbraliidsi arvõ]] pääle, miä ommaq [[murdarv]]oliidsi kõrdajidõga [[hulkliigõq|hulkliikmidõ]] [[juur]]õq. Sääntsin arvovallon ommaq eloniguq, miä ommaq tervidearvõ muudu ja midä kutsutas [[algõbralinõ terveharv|algõbraliidsis tervisarvõs]]. Umõhtõ ei pruugiq noidõ jaos tervidearvõ umahusõq (nt. ütene lihtlahotus) paika pitäq. Kuis tuust hädäst üle saiaq, uuritas sääntside teoorijidõ abil niguq [[Galois' teooria]], [[rühmi kohomoloogia]], [[klassikorpuisi teooria]], [[rühmi esitüisi teooria]] ja [[L-säädängide teooria]]. 

Mitmit arvoteooria küsümüisi om kõgõ parõmb uuriq nii, et kaiaq näid edimält [[moodul]]i ''p'' perrä ega lihtarvo ''p'' kõrral. Tuud kutsutas lokalisiirmises ja tuu veese [[p-aadilinõ arv|p-aadiliidsi arvõ]] konstruiir'miseniq. Säänest uur'misharro kutsutas [[lokaalanalüüs]]is ja tuu kasus vällä algõbralidsõst arvoteooriast. 

=== Geomeetriline arvoteooria ===

'''Geomeetriline arvoteooria''' (vai arvõ geomeetriä) uur' arvõ ja geomeetriä kokkoputmiskotussit. Tuu nakkas pääle [[Minkowski teorem]]igaq kumõra hulga võrõpunktõ kotsilõ.

=== Kombinatuurnõ arvoteooria ===

'''Kombinatuurnõ arvoteooria''' uur' arvoteooria küsümiisi, mink sõnastusõn vai lahendusõn tarvitõdas [[kombinatooriga]] ideid. Sjoo arvoteooria põh'andajas om [[Erdösi Paul]]. Tüüpilidseq teemäq ommaq [[kattõsüstem]]iq, egasugudsõq piiredüq [[kogohulgaq]] ja [[aritmeetiline jada|aritmeetilidseq jadaq]] tervidearvõ hulgan. 

=== Algoritmilinõ arvoteooria ===

'''Algoritmilidsõn arvoteoorian''' uuritas arvõgaq köüdetüid algoritmõ. Kipõq algoritmiq arvo lihtsüse kontrollis ja kõrdlahotamisõs ommaq tähtsäq krüptograafia jaos.

== Ütlemiisi ==

* ''Matõmaatiga om tiidüisi kuninganna ja arvoteooria om matõmaatiga kuninganna.'' —[[Gaussi Carl Friedrich|Gauss]]
* ''Jummal lõi terveq arvoq; kõik muu om inemise teela.'' —[[Kroneckeri Leopold|Kronecker]]

[[Katõgooria:Arvoteooria]]

[[ar:نظرية الأعداد]]
[[an:Teoría de numers]]
[[ast:Teoría de númberos]]
[[id:Teori bilangan]]
[[ms:Teori nombor]]
[[bn:সংখ্যাতত্ত্ব]]
[[jv:Téori wilangan]]
[[be:Тэорыя лікаў]]
[[be-x-old:Тэорыя лікаў]]
[[br:Damkaniezh an niveroù]]
[[bg:Теория на числата]]
[[ca:Teoria de nombres]]
[[cs:Teorie čísel]]
[[cy:Damcaniaeth rhifau]]
[[da:Talteori]]
[[de:Zahlentheorie]]
[[et:Arvuteooria]]
[[el:Θεωρία αριθμών]]
[[en:Number theory]]
[[es:Teoría de números]]
[[eo:Nombroteorio]]
[[eu:Zenbaki-teoria]]
[[fa:نظریه اعداد]]
[[hif:Number theory]]
[[fr:Théorie des nombres]]
[[gl:Teoría dos números]]
[[gan:數論]]
[[ko:정수론]]
[[hi:संख्या सिद्धान्त]]
[[hr:Teorija brojeva]]
[[ia:Theoria de numeros]]
[[is:Talnafræði]]
[[it:Teoria dei numeri]]
[[he:תורת המספרים]]
[[ka:რიცხვთა თეორია]]
[[la:Theoria numerorum]]
[[lv:Skaitļu teorija]]
[[lb:Zuelentheorie]]
[[lt:Skaičių teorija]]
[[jbo:nacycmaci]]
[[hu:Számelmélet]]
[[ml:സംഖ്യാസിദ്ധാന്തം]]
[[mt:Teorija tan-numri]]
[[mr:अंक प्रवाद]]
[[mn:Тооны онол]]
[[nl:Getaltheorie]]
[[ja:数論]]
[[no:Tallteori]]
[[nn:Talteori]]
[[oc:Teoria dels nombres]]
[[pnb:نمبر تھیوری]]
[[pms:Teorìa dij nùmer]]
[[nds:Tallentheorie]]
[[pl:Teoria liczb]]
[[pt:Teoria dos números]]
[[ro:Teoria numerelor]]
[[ru:Теория чисел]]
[[scn:Tiurìa dî nùmmura]]
[[simple:Number theory]]
[[sk:Teória čísel]]
[[sl:Teorija števil]]
[[sr:Теорија бројева]]
[[sh:Teorija brojeva]]
[[fi:Lukuteoria]]
[[sv:Talteori]]
[[ta:எண் கோட்பாடு]]
[[th:ทฤษฎีจำนวน]]
[[vi:Lý thuyết số]]
[[tr:Sayılar teorisi]]
[[tk:Sanlar teoriýasy]]
[[uk:Теорія чисел]]
[[ur:نظریۂ عدد]]
[[vo:Numateor]]
[[war:Teyorya han ihap]]
[[zh:数论]]
