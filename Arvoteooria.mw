'''Arvoteooria''' om [[matõmaatiga]] haro, miä uur' [[arv]]õ (innekõkkõ [[terveharv|tervidearvõ]]) umahuisi. Matõmaatikit, kiä tegeleseq arvoteooriaga, kutsutas '''arvoteoreetikis'''. Tuu perrä, määntsit meeotdit tarvitõdas vai määntsile küsümüisile vastussit otsitas, või arvoteooria jakaq mitmõs haros. 

==Haroq==
===Arvoteooria alostus===

'''Arvoteooria alostusõn''' uuritas tervitarvõ ilma tõisi matõmaatiga harrõ teknigat tarvitamalda. Tahtõ kuulussõq näütüses tervidearvõ [[jagonõminõ]], [[Eukleidese algoritm]] [[kõgõ suurõmb ütine jagaja|kõgõ suurõmba ütidse jagaja]] löüdmises, [[lihtarvoq]], [[tävvelidseq arvoq]] ja [[kongruents]]iq. Sjoo haro tähtsämbide avastuisi hulgan ommaq [[Fermat' väikene teorem]], [[Euleri teorem]], [[Hiina jäägiteorem]], ja [[ruutvastavussäädüs]]. Viil uuritas arvoteooria alostusõn [[Möbiusõ säädäng]]o, [[Euleri fii-säädängo]], [[tervidearvõ rong]]õ, [[faktoriaal]]õ ja [[Fibonacci arv]]õ umahuisi.

Mitmõq arvoteooria küsümüseq või sõnastaq arvoteooria alostusõ terminiden, agaq näile vastamisõs või vaja minnäq tulõmuisi ja teknigat välästpuult arvoteooria alostust. Sääntseq ommaq näütüses: 

*[[Goldbachi umbarvaminõ]] tuu kotsilõ, et paarinarvoq ommaq katõ lihtarvo kogoq.
*[[Catalani umbarvaminõ]].
*[[Lihtarvõkatsikidõ umbarvaminõ]] tuu kotsilõ, et lihtarvõ paarõ om lõpmada pall'o.
*[[Collatzi umbarvaminõ]].
*[[Fermat' suur teorem]] võrrandi <math>x^n + y^n = z^n</math> lahõndidõ kotsilõ.

===Analüütiline arvoteooria===

'''Analüütilidsen arvoteoorian''' tarvitadas tervidearvõ uur'misõs [[matõmaatilinõ analüüs|matõmaatilidsõ]] ja [[kompleksmuutuja analüüs]]i massinavärki. Tuu näütüses ommaq [[lihtarvoteorem]] ja [[Rieanni hüpotees]]. Niisamatõ om analüütiliidsi meetodidega pääle mint [[Waringi probleemile]], [[Lihtarvõkatsikidõ umbarvamisõlõ]] ja [[Goldbachi umbarvamisõlõ]]. Konstantõ <math>\pi</math> ja ''e'' transtsendentsusõ tõõstusõq käüväq kah analüütilidse arvoteooria ala. 

===Algõbralinõ arvoteooria===

'''Algõbralidsõn arvoteoorian''' üldistedäs arvo mõistõt [[algõbralinõ arv|algõbraliidsi arvõ]] pääle, miä ommaq [[murdarv]]oliidsi kõrdajidõga [[hulkliigõq|hulkliikmide]] [[juur]]õq. Sääntsin arvovaldõn ommaq elonikuq, miä ommaq tervidearvõ muudu ja midä kutsutas [[algõbralinõ terveharv|algõbraliidsis tervisarvõs]]. Umõhtõ ei pruugiq noidõ jaos tervidearvõ umahusõq (nt. ütene lihtlahotus) paika pitäq. Kuis tuust hädäst üle saiaq, uuritas sääntside teoorijidõ abil niguq [[Galois' teooria]], [[rühmi kohomoloogia]], [[klassikorpuisi teooria]], [[rühmi esitüisi teooria]] ja [[L-säädängide teooria]]. 

Mitmit arvoteooria küsümüisi om kõgõ parõmb uuri nii, et kaiaq näid edimält [[moodul]]i ''p'' perrä ega lihtarvo ''p'' kõrral. Tuud kutsutas lokalisiir'mises ja tuu veese [[p-aadilinõ arv|p-aadiliidsi arvõ]] konstruiir'miseniq. Säänest uur'misharro kutsutas [[lokaalanalüüs]]is ja tuu kasus vällä algõbralidsõst arvoteooriast. 

===Geomeetriline arvoteooria===

===Kombinatoornõ arvoteooria===

===Algoritmilinõ arvoteooria===


[[Category: Arvoteooria]]

[[et:Arvuteooria]]
[[en:Number theory]]
