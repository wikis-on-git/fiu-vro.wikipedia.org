'''[[2021]]. aastaga Eesti presidendivalimisõq''' ommaq 8. presidendivalimisõq [[Eesti]] aoluun.

== Kandidaadiq ==

=== Ülessäet kandidaadiq ===
[[Pilt:Alar_Karis_cropped.jpg|pisi|Karisõ Alar]]

* '''[[Karisõ Alar]]''', Eesti Rahva Muuseumi direktri, inneskine Eesti Maaülikooli ja [[Tarto Ülikuul|Tartu Ülikooli]] rektri ni riigikontrolör.18. põimukuu pääväl and' Karis nõunolõgi presidendikandidaadis saiaq. 22. põimukuu pääväs ütliq [[Eesti Rehvormieräkund|Rehvormieräkunna]] ja [[Keskeräkund|Keskeräkunna]] juhatusõq, et andvaq umaq helüq tälle. 27. põimukuu pääväl esitediq Karis ammõtligult presidendikandidaadis. Esämaa ja Sotsiaaldemokraatlik Eräkund ütliq, et näide liikmõq võivaq helü andaq uma süämetunnistusõ perrä.

== Valimistulõmusõq ==

=== Edimäne valimisvuur ===
30. põimukuu pääväl oll' [[Riigikogo|Riigikogon]] edimäne valimisvuur, kon ainukõsõ ülessäet kandidaadi Karisõ Alari puult and' helü 63 saadikut (vaia olnuq 68). Presidendi valimisõs kuulutõdi vällä tõnõ valimisvuur 31. põimukuu pääväl.

=== Tõnõ valimisvuur ===
Tõnõ valimisvuur peeti 31. põimukuu pääväl. Inne valimiisi ütliq ka sotsiaaldemokraadiq, et nä pallõl' ummi saadikit Karisõ puult hellü andma. Kokko and' uma helü 80 rahvasaadikut, puult oll' 72.<ref>https://www.err.ee/1608323150/riigikogu-valis-alar-karise-eesti-jargmiseks-presidendiks</ref> Tuuga sai Karisõ Alar presidendis valitus.

==== Õiõndus ====
Inne helle kokkolugõmist and' Grünthali Kalle sisse õiõndusõ, et üts helüandja es olõq helüandmisõ aol ütsinda. Perän tull' vällä, et helüandja oll' sõski ütsindäq ja õiõndamis es rahuldadaq.

== Lätteq ==


[[Katõgooria:Valimisõq]]
