'''Virve-Elfriide Köster''' (tütrigunimi '''Haavik'''; sündünüq 30. vahtsõaastakuu pääväl 1928 aastaga; inämb tunt ku '''Järsumäeq Virve''' vai '''Kihnu Virve''') om Eesti lauluimä.

Ta om pia 400 laulu luuja ja timä kõgõ tuntumb laul om "Merepido". Tuu laulu tekk' kuulsas ansambli Kukerpillid, kinkalõ Virve om andnuq kümneid lauleq.

Järsumäeq Virve tõnõ plaat and' vällä 2007 aastaga. 2008 aastaga märtekuun käve Virve kuun uma pereqansambli, Manija Poiskõisi ja Kihnu käsitüümeistri Härma Roosiga Veneetsian.<ref>[https://elu.ohtuleht.ee/304380/kihnu-virve-muutis-venezias-tsehhi-lennuki-reisiplaani Kihnu Virve muutis Venezias Tšehhi lennuki reisiplaani], Õhtuleht, 15. november 2008</ref>

2008 aastaga joulukuun võtt Virve ossa TV3 saatõn "Võtaq vai jätäq", konh ta võit õnnõ üte tsendi.<ref>[https://elu24.postimees.ee/58029/kihnu-virve-tegi-vota-voi-jatas-tagurpidi-mangu Kihnu Virve tegi «Võta või jätas» tagurpidi mängu], Elu24, 12. detsember 2008</ref>

Duubelplaat "Mere pido" and' vällä 9. radokuu pääväl 2009 aastaga ja juht' mõni aig plaadimüügi edetabõlit.

9. piimäkuu pääväl 2009 aastaga tekk' Virve laskõvarjohüppe.<ref>[https://elu.ohtuleht.ee/333078/jarsumae-virve-tegi-81aastaselt-koos-jareltulijatega-oma-elu-esimese-langevarjuhuppe-terve-maa-oli-laiali-ees Järsumäe Virve tegi 81aastaselt koos järeltulijatega oma elu esimese langevarjuhüppe: "Terve maa oli laiali ees!"], Õhtuleht, 10. juuni 2009</ref>

2009 aastaga oll' ta Eestin kõgõ inämb plaatiq müünüq Eesti naisartist.<ref>[https://elu.ohtuleht.ee/366528/jaan-tatte-tulemine-tegi-plaaditurul-puhta-too Jaan Tätte "Tulemine" tegi plaaditurul puhta töö], Õhtuleht, 13. veebruar 2010</ref>

==Kittüseq==

* Pärnomaa Vapimärk, 2008
* Valgõtähe tegemiisimärk V klass, 2011

==Teosõq==

* "Kihnu Virve lauluq", kokkopandja Sirje Roomet, 2006
* Järsumäeq Virve ja Olavi Kõrre, "Süä om nuurusõ värdeq", 2007
* 2008 aastaga suvõtuuri Pärno kontsõrdil tett kontsõrtsalvõsti "Mere pido", 2009
* Järsumäeq Virve ja pereqansambli "Elo künnel", lauluq jõulu- ja oodusaost, 2011

==Lätteq==

<references />
