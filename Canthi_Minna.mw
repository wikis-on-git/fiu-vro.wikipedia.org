[[Pilt:Minna_Canth.jpg|pisi]]
'''Canthi Minna''', passin '''Ulrika Wilhelmina''', tütrigunimi '''Johnson''' (sündünüq [[19. urbõkuu päiv|19. urbõkuu pääväl]] [[1844]] Tamperen, koolnuq [[12. lehekuu päiv|12. lehekuu pääväl]] [[1897]] [[Kuopio|Kuopion]]) oll' [[Soomõ]] edimäne naisaokiränik ja kiränik, ärinaanõ ja kultuurikandja.

== Looming ==
Tä' kirot' kümnit näütemänge ja om tuuga Kivi Aleksisõ kõrval tähtsämbit nimmi Soomõ näütekiränikke aoluun. Päält näütemänge kirot' Canthi Minna ka romaanõ ni jutustuisi, kõik olliq soomõ keelen.

== Tsitaadiq ==
Soomõn tsiteeritäs täämbädseni pääväniq mitund Canthi Minna lausõt.

* Minno ei huvitaq, midä inemiseq ütleväq (”''Minä vähät välitän siitä, mitä ihmiset sanovat!''”)
* Kõik naasõq ärkuq tekkuq käsitüüd! ("''Kaikki naiset älkööt tehkö käsitöitä''.”)
* Eläguq kõik targaq meheq! Ulliq võinuq hääl meelel kooldaq. ("''Eläkööt kaikki intelligentit miehet! Tyhmät saavat kernaasti kuolla.''”)
* Olkõq no miä taht, õnnõ mitte uinussil, puulkoolnuq elo.

== Lipupäiv ==
2003. aastagast tähüstadas Soomõn Canthi Minna sünnüpääväl ütsväärsüspäivä. Edimält oll' tuu õnnõ Soomõ Siseministeeriümi tahtaq lipupäiv, a 2007. aastagast kogo riigi ammõtlik lipupäiv, miä kand nimme Canthi Minna päiv, ütsväärsüse päiv. Kõgõ suurõmbalt peetäs seod päivä just [[Kuopio]] liinan, kon tä suurõmba osa umast elost elli.
[[Katõgooria:Soomõ kiräniguq]]
