'''Imäpäiv''' ehk '''immipäiv''' om pühä, midä tähüstedäs [[lehekuu]] tõõsõl pühäpääväl. Imäpääval pidäväq [[Lats|latsõq]] ummi immi meelen ja tegeväq näile kingitüisi.

Edimäst kõrd peeti maailman immipäivä 10. lehekuu pääväl 1908 [[Ameeriga Ütisriigiq|Ameerikan]] Virginian Graftoni kerikun.

Eestin peeti imäpäivä edimäst kõrd 1922. aastagal Udõrna koolin. Sääl peeti pidolinõ kuuhnolõminõ, midä kõrrald Mäelo Helmi ja Naisi Karskusliit. Üle terve Eesti peeti immipäivä 1923. aastagal. Tuu sai populaarsõs ja imäpäivä peeti kooniq 1940. aastaniq. Vahtsõst naati taad Eestin pidämä 1988. aastagal.

Imäpäiv sai kipõstõ teno seldsele, koolõlõ ja kerikile populaarsõs. Aktusõq ja ettevõtmisõq lätsiq kõrrast pidolidsõmbas ja uhkõmbas. <ref name=":0">http://www.folklore.ee/Berta/tahtpaev-emadepaev.php</ref>

1998. aastagal naati aastaga imä avvunimme vällä andma. Aastaga imä avvunimme või saiaq, ku perren om vähämbält kats last. Üten avvunimega saa kah hõpõsõlõ. Tuu and üle Eesti president. <ref name=":0" />

==Kaeq viil==
*[[Esäpäiv]]
*[[Naisipäiv]]

[[katõgooria:tähtpääväq]]
