[[Pilt:Chacha.jpg|pisi|300x300px|[[Kahhethi]] tšatša]]
'''Tšatša''' ([[Gruusia kiil|gruusia keelen]]&#x3A;<span> </span><span lang="ka">ჭაჭა</span> <span class="IPA" title="Representation in the International Phonetic Alphabet (IPA)">[tʃ'ɑtʃ'ɑ]</span>) om gruusia brändi, miä tetäs hariligult viinamar'apresmise jäägist (siimneq, koorõq). Hariligult aetas tšatša kats kõrda läbi, mõnõl juhul õnnõ üts kõrd.

Aoluulidsõlt om tšatšat tett õnnõ koton ja tegeligult omgi ta puskari muudu, a seo ilma aigu tetäs juuki ka viinavabrikun. Üts kuulsambit tšatšasit om Binekhi Estragon, miä saiõ [[2007]]. aastagal Mundus Vini hõpõmedäli.

Gruusia kultuurin om tšatšat pruugit ka arstirohos näütüses kõrvaummistusõ vai halva [[Siitmine|siitmise]] vasta.   Inämbjaolt võetas tšatša sisse ja tuuga ihho ei määritäq.

Tšatša kõvvus om kongi 45–50%, mõnikõrd ka 60%. Juvvas tervüsenapsin, inämbjaolt kuulsidõ gruusia võtmissõnno kõrvalõ. Gruusialasõq ommaq küläsiisi vasta väega lahkõq ja piät valmis olõma, et toostõ om hulga ja vaia om rehkendäq, et tšatša om kangõ ja piät mõistlik olõma. 
[[Pilt:Making_Chacha_(2).jpg|pisi|Tšatša tegemine]]

[[Katõgooria:Gruusia]]
