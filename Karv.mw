'''Karv''' om midägi, miä kasus vällä [[imetäjä|imetäjide]] [[nahk|nahast]]. 

==Inemise ihokarvaq==

[[Inemine|Inemise]] nahk om päält katõt väikeisi karvoga. Nuuq kasusõq esiqsugutsõst juurõst vällä, miä uma välimätse näo peräst karvasibulas kutsutas ja kesknaha alomatsõn jaon kinniq om. Karva juur sais üten piklikun torosarnatsõn kotikesen naha sisen ja saa timä läbi umma toitu, esierälikult karva ido läbi, miä kotikõsõ põh'an ehk perän löüdäs ja karvasibula sisse küünüs. Toit tulõ, nii kui kõigilõ liikmile, ka tan [[veri|verest]]. Mõnõn paigan iho pääl ommaq karvaq lühikeseq, harvaq ja peenikeseq, näütüses [[käsi|kässi]] ja [[jalg]]o pääl, ent mõnõn paigan pikäq, paksoq ja jämedämbäq, nii nimelt [[pää]] pääl. Pää pääl kutsutas iho karvo [[hiuss]]is. [[Miis|Miihi]] näo alomadsõ jao karvo kutsutas [[habõnaq|habõnis]]. [[Peo]]pesän ja [[jalatald|jalatalla]] all ei kasuq karvo sukugi.Hiussõq, habõnaq ja muuq ihokarvaq kasusõq, nii kui kõik sarvluu sarnatsõq kasvoq inemiisi ja eläjide man, jälq, kui näid lühkeses lõigatas.  

[[Katõgooria:Anatoomia]]

[[en:Hair]]
