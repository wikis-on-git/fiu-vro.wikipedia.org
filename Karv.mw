'''Karv''' om midägi, miä kasus vällä [[imetäjä|imetäjide]] [[nahk|nahast]]. 

== Inemise ihokarvaq ==

[[Inemine|Inemise]] nahk om päält katõt väikeisi karvoga. Nuuq kasusõq esiqsugutsõst juurõst vällä, miä uma välimädse näo peräst karvasibulas kutsutas ja kesknaha alomadsõn jaon kinniq om. Karva juur sais üten pikligun torosarnatsõn kotikõsõn naha sisen ja saa timä läbi umma toito, esiqeräligult karva ido läbi, miä kotikõsõ põh'an ehk perän löüdäs ja karvasibula sisse küünüs. Toit tulõ, nii ku kõigilõ liikmilõ, ka tan [[veri|verest]]. Mõnõn paigan iho pääl ommaq karvaq lühükeseq, harvaq ja peenükeseq, näütüses [[käsi|kässi]] ja [[jalg]]o pääl, a mõnõn paigan pikäq, paksoq ja jämehembäq, nii nimelt [[pää]] pääl. Pää pääl kutsutas iho karvo [[hiuss]]is. [[Miis|Miihi]] näo alomadsõ jao karvo kutsutas [[habõnaq|habõnis]]. [[Peo]]pesän ja [[jalatald|jalatalla]] all ei kasuq karvo sukugi. Hiusõq, habõnaq ja muuq ihokarvaq kasusõq, nii ku kõik sarvluu sarnadsõq kasvoq inemiisi ja eläjide man, jälq, kui näid lühkeses lõigatas.

[[Katõgooria:Anatoomia]]
