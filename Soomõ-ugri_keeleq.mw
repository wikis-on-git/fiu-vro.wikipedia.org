'''Soomõ-ugri keeleq''' ommaq [[uurali kiilkund|uurali kiilkunna]] kõgõ suurõmb haro, mink '''soomõ''' haro kiili ([[soomõ kiil|soomõ]], [[eesti kiil|eesti]], [[võro kiil|võro]] jt) kõnõldas [[Euruupa]] põh'aosan ni '''ugri''' haro kiili kõnõldas Doonau veeren ([[ungari kiil|ungari]]) ja Õdagu-[[Tsiber]]ih ([[handi kiil|handi]] ja [[mansi kiil]]). Soomõ-ugri keeleq olõ-õi sugulasõq [[indo-õuruupa keeleq|indo-õuruupa kiiliga]], mink hulka kuulusõq inämbüs Euruupa keelist. 

Keeletiidläseq arvasõq, et kõk soomõ-ugri keeleq ommaq tulnuq ütest soomõ-ugri algkeelest. Tuu algkiil, midä kõnõldi aastatuhandit tagasi, jagosi mitu kõrda vähämbäs ja nii saiq kõk soomõ-ugri keeleq.

Pääle soomõ-ugri kiili ommaq uurali keeleq viil ka [[samojeedi keeleq]]. 
Mõnõq keeletiidläseq pruukvaq sõnno ''soomõ-ugri keeleq'' ja ''uurali keeleq'' sama tähendüse perrä. 

Soomõ-ugri keeleq jagonõsõq saami, õdagumeresoomõ, mordva, mari, permi, obiugri ja ungari rühmäs. Saami, mansi ja handi keele päämurdõq ommaq kah viil tävveste umaette keeleq. 
Soomõ-ugri keeleq ommaq:
ugri
:ugri haro
::	ungari rühm
:::	ungari kiil
::	obiugri rühm
:::	handi kiil
:::	mansi kiil
:soomõ haro
::	permi keeleq
:::	komi (süräkomi) kiil
:::	permikomi kiil
:::	udmurdi kiil
:::	bessermani kiil 
::	mari keeleq
:::	niidümari kiil
:::	mäemari kiil
::	mordva keeleq
:::	ersä kiil
:::	moksa kiil
::	saami keeleq
:::	õdagusaami kiil
:::	lõunõsaami kiil
:::	uumajasaami kiil
:::	luulajasaami kiil
:::	piitimesaami kiil
:::	põh'asaami kiil
:::	hummogusaami kiil
:::	inarisaami kiil
:::	akkalasaami kiil
:::	kildinisaami kiil
:::	koltasaami kiil
:::	tur'asaami kiil
::	Õdagumeresoomõ keeleq
:::	eesti kiil
:::	võro ja seto kiil
:::	soomõ kiil
::::	meä kiil
::::	kveeni kiil
:::	ingerikar'ala kiil
:::	kar'ala kiil
::::	periskar'ala kiil
::::	aunusõkar'ala kiil
:::	lüüdi kiil
:::	liivi kiil
:::	vepsä kiil
:::	vad'a kiil


[[katõgooria:soomõ-ugri keeleq]]
[[katõgooria:keeletiidüs]]
