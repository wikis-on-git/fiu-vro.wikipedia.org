'''Soomõ-ugri keeleq''' ommaq [[uurali kiilkund|uurali kiilkunna]] suurõmb haro (vähämb haro om [[samojeedi keeleq]]). Soomõ-ugri keeleq jagonõsõq ummakõrda '''soomõ''' haros, mink kiili ([[soomõ kiil|soomõ]], [[eesti kiil|eesti]], [[võro kiil|võro]] jt) kõnõldas [[Euruupa]] põh'aosan ni '''ugri''' haros, mink kiili kõnõldas Doonau veeren ([[ungari kiil|ungari]]) ja [[Aasia]] Õdagu-[[Tsiber]]i jaon ([[handi kiil|handi]] ja [[mansi kiil]]). Soomõ-ugri keeleq olõ-õi sugulasõq [[indo-õuruupa keeleq|indo-õuruupa kiiliga]], mink hulka kuulusõq inämbüs Euruupa keelist. 

Keeletiidläseq arvasõq, et kõk soomõ-ugri keeleq ommaq tulnuq ütest soomõ-ugri algkeelest. Tuu algkiil, midä kõnõldi aastatuhandit tagasi, jagosi mitu kõrda vähämbäs ja nii saiq kõk soomõ-ugri keeleq.

Pääle soomõ-ugri kiili ommaq uurali keeleq viil ka [[samojeedi keeleq]]. 
Mõnõq keeletiidläseq pruukvaq sõnno ''soomõ-ugri keeleq'' ja ''uurali keeleq'' sama tähendüse perrä. 

Soomõ-ugri kiili soomõ harro või viil edesi jakaq saami, õdagumeresoomõ, mordva, mari ja permi rühmäs ni ugri harro obiugri ja ungari rühmäs. Handi ja mansi keele päämurdõq ommaq kah sisulidselt umaette keeleq. 

Soomõ-ugri keeleq ommaq:

:soomõ haro
::	[[Õdagumeresoomõ keeleq]]
:::	[[eesti kiil]]
:::	[[võro kiil|võro]] ja [[seto kiil]]
:::	[[soomõ kiil]]
::::	[[meä kiil]]
::::	[[kveeni kiil]]
:::	[[ingerikar'ala kiil]]
:::	[[kar'ala kiil]]
::::	[[periskar'ala kiil]]
::::	[[aunusõkar'ala kiil]]
:::	[[lüüdi kiil]]
:::	[[liivi kiil]]
:::	[[vepsä kiil]]
:::	[[vad'a kiil]]
::	[[saami keeleq]]
:::	[[õdagusaami kiil]]
:::	[[lõunõsaami kiil]]
:::	[[uumajasaami kiil]]
:::	[[luulajasaami kiil]]
:::	[[piitimesaami kiil]]
:::	[[põh'asaami kiil]]
:::	[[hummogusaami kiil]]
:::	[[inarisaami kiil]]
:::	[[akkalasaami kiil]]
:::	[[kildinisaami kiil]]
:::	[[koltasaami kiil]]
:::	[[tur'asaami kiil]]
::	[[mordva keeleq]]
:::	[[ersä kiil]]
:::	[[moksa kiil]]
::	[[mari keeleq]]
:::	[[niidümari kiil]]
:::	[[mäemari kiil]]
::	[[permi keeleq]]
:::	[[komi kiil|komi (süräkomi) kiil]]
:::	[[permikomi kiil]]
:::	[[udmurdi kiil]]
:::	[[bessermani kiil]]
:ugri haro
::	ungari rühm
:::	[[ungari kiil]]
::	obiugri rühm
:::	[[handi kiil]]
:::	[[mansi kiil]]


==Kaeq viil==
[[Maailma kiili nimekiri|Maailma keeleq]]


[[katõgooria:keeletiidüs]]

[[en:Finno-Ugric languages]]
