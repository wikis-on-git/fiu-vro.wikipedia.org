'''Molõkul''' om eelektrilidselt neutraalnõ vähämbält katõ[[aadom]]ilinõ rühm, midä hoitvaq kimmä kõrra perrä kuun väega kõvaq (kovalentseq) keemilidseq köüdüsseq. Rangõlt võttõn tetäs vaiht molõkullõ ja mitmõaadomiliidsi iuunõ vaihõl. [[Orgaanilinõ keemiä|Orgaanilidsõn keemiän]] ja [[biokeemiä]]n tarvitõdas terminit ''molõkul'' veidemb rangõlt nink pruugitas tedä laetuisi orgaaniliidsi molõkullõ ja biomolõkullõ kotsilõ kah. 

Gaasõ kineetilidsen teoorian pruugitas terminit ''molõkul'' sakõstõ määntside taht gaasiosakõisi kotsilõ, sõltumada näide ehitüsest. Nii võttõn kutsutas ka väärtgaasi ütsikit aadomit molõkulõs, miä tuust et nääq olõ-iq tõisi aadomidõga köüdedüq.

Molõkulin võivaq ollaq üte [[keemiline element|keemilidse elemendi]] aadomiq (näütüses [[hapasnik]] O<sub>2</sub>) vai mitmõ elemendi aadomiq (näütüses [[vesi]] H<sub>2</sub>O). Aadomidõ parkõ, midä köütväq mittekovalentseq köüdüseq (näütüses vesiniguköüdüseq vai ioonilidsõq köüdüseq), loeta-iq molõkulõs.

[[Katõgooria:Keemiä]]
