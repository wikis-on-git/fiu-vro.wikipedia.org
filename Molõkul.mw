'''Molõkul''' om eelektrilidselt neutraalnõ vähämbält katõ[[aadom]]ilinõ rühm, midä hoitva kimmä kõrra perrä kuun väega kõvaq (kovalentseq) keemilidseq köüdüsseq. Rangõlt võttõn tetäs vaiht molõkullõ ja mitmõaadomiliidsi ioonõ vaihõl. [[Orgaanilinõ keemiä|Orgaanilidsõn keemiän]] ja [[biokeemiä]]n tarvitõdas terminit ''molekul'' veidemb rangõlt nink pruugitas tedä laet orgaaniliidsi molõkullõ ja biomolõkullõ kotsilõ kah. 

Gaasõ kineetilidsen teoorian pruugitas terminit ''molekul'' sakõstõ määntside taht gaasiosakõisi kotsilõ, sõltumada näide ehitüsest. Nii võttõn kutsutas ka väärisgaasi ütsikit aadomit molõkulõs, miä tuust et nääq olõ-iq tõisi aadomidõga köüdet.

Molekulin võivaq ollaq üte [[keemiline element|keemilidse elemendi]] aadomiq (näütüses [[hapasnik]] O&sub2;) vai mitmõ elemendi aadomiq (näütüses [[vesi]] H&sub2;O). Aadomidõ parkõ, midä köütväq mittekovalentseq köüdüseq (näütüses vesiniguköüdüseq vai ioonilidsõq köüdüseq), loeta-iq molõkulõs.

[[Katõgooria:Keemiä]]

[[en:Molecule]]
