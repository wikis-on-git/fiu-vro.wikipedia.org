{{VõromaaLiin
|  nimi = Võro
|  pilt = [[Pilt:Võro_liin_1.jpg|250px|Võro liin Tamula päält kaiaq]] 
|  pildiallkiri = Võro liin Tamula päält kaiaq
|  lipu_pilt = Flag of et-Võru.svg
|  lipu_link = Võro liina lipp
|  vapi_pilt =EST_Võru_linn_COA.png
|  vapi_link = Võro liina vapp
|  kihlkunnaq = [[Põlva kihlkund|Põlva]] ja [[Rõugõ kihlkund]]
| suurus = 14,01<ref name="Statistikaamet">Statistikaamet. 2020. RV0291U: Rahvaarv, pindala ja asustustihedus, 1. jaanuar. haldusjaotus seisuga 01.01.2018. Pruugit 26.11.2020. https://andmed.stat.ee/et/stat/rahvastik__rahvastikunaitajad-ja-koosseis__rahvaarv-ja-rahvastiku-koosseis/RV0291U</ref> 	 
| elänikke = 11 727<ref name="Statistikaamet"></ref> (01.01.2020) 
|  lat_deg = 57
|  lat_min = 51
|  lat_ik = N
|  lon_deg = 26
|  lon_min = 60
|  lon_ik = E
}}

[[Image:Voro-uts-ummamuudu-liin.JPG|thumb|200px|right|Võro liina tunnuslausõq avaligu reklaamplakadi pääl]]


'''Võro''' liin om [[Võromaa]] ja põrõhõlladsõ [[Võro maakund|Võro maakunna]] valitsus- ja majanduskeskus, tä om ehitet [[Põlva kihlkund|Põlva kihlkunna]] ja [[Rõugõ kihlkund|Rõugõ kihlkunna]] piiri pääle. Liinast lätt läbi [[Peterburi]]–[[Pihkva]]–[[Riia]] [[raudtii]] ja [[Talliin]]–[[Tarto]]–Võro–[[Luhamaa külä|Luhamaa]] suurtii. 

Võro liin om [[Otõmpää korgustik|Otõmpää korgustigu]] ja [[Haani korgustik|Haani korgustigu]] vaihõlõ jäävän [[mandriijä]] sulamisõ vessi uuratõdun [[Võro-Harglõ org|Võro-Harglõ oron]]. Liina sisse jääs kolm ilosat järve - [[Tamula järv]], [[Kubija järv]] ja [[Kubija Veskijärv]]. Põh'akaarõst piird liina [[Võhandu jõgi]].

Võro liinan eläs 11 727 inemist ja liina pindala om 14,01 km&sup2;. Võro tunnuslausõq om "Üts ummamuudu liin". 

==Aolugu ==

Võro liin ([[S'aksa kiil|s'aksa keeli]] ''Werro'') om uma nime saanuq [[Võro mõisa]] perrä. Tuu sai uma nime ummakõrda Võro uja perrä, midä põrõhõlla kutsutas [[Korõli uja]]s.

[[1783]]. aastaga [[3. hainakuu päiv|3. hainakuu pääväl]] kehtestediq Eesti- ja Liivimaal asõtallituskõrd. Eesti- ja Liivimaa asõmõl võeti pruukmistõ nimeq Tal'na ja Riia kubõrmang. Riia kubõrmang jagosi Riia, Võnnu, Valga, Valmiera, Pärno, Villändi, Kurõssaarõ ja Võro kreises. Vahtsõnõ Võro kreis panti kokko [[Räpinä kihlkund|Räpinä]], [[Põlva kihlkund|Põlva]], [[Kanepi kihlkund|Kanepi]], [[Urvastõ kihlkund|Urvastõ]], [[Rõugõ kihlkund|Rõugõ]], [[Vahtsõliina kihlkund|Vahtsõliina]] ja [[Harglõ kihlkund|Harglõ]] kihlkunnast. Et tuu ala pääl liina es olõq, määräs' Riia kindralkupõrnaatri [[Browne'i George]] uma publikaadiga maakunnakeskus ja plaanitsõtav kreisiliin tetäq [[Vana-Koiola|Vanna-Koiolahe]]. 

Kuigi kindralkupõrnaatri oll' publikaadin märknü Vana-Koiola hääd kotust ja tuud, et taa liinas kõlbas, muut' ta õigõ pia ummi plaanõ ja soovit' Katariina II plaanist ärq üteldäq. Tä ütel', et keisriliinas kõlbas pall'o parõmbahe Võro mõisa ala, sääl om kats järve ja jõgi lähkül, säält lätt läbi tähtsä Tarto–Pihkva kaubatii, mõisal ei ollõv puudu häist kar'a- ja hainamaist, päälegi ollõv sääl suur herrimaja, kohe edimält olnuq hää ammõdimiihi paigudaq. Keisrinna es tiiäq midägi tuust, et tegeligult olliq Võro mõisal hoobis savitsõq ja likõq maaq ja tä saatsõ kindralkupõrnaatrilõ [[6. hainakuu päiv|6. hainakuu pääväl]] [[1784]] käsü huult kandaq mõisa ärqostmisõ iist. Kaubategemine, minka paron' Mengen sai ummi valduisi iist väega kõva hinna – 57 000 ruublit, toimu tuusama aastaga [[2. põimukuu päiv|2.]] vai [[3. põimukuu päiv|3. põimukuu pääväl]].

Võro mõisnigu Mengdeni tsuskmisõ pääle anti [[8. põimukuu päiv|8. põimukuu pääväl]] [[1784]] vällä kõrraldus tuvvaq vahtsõ maakunna kohtoasotusõq, rentmeistre ja politseimeistre Vanast-Koiolast, kohe nä olliq joba joudnuq minnäq, Võro mõisahe, et tetäq sinnäq vahtsõnõ liin. Liina oll' vaja inemiisi ja tuuperäst oll' 3. põimukuu pääväl vällä käüd plaan, kuis säädäq vahtsõ liina piiriq, maatüküq ja edimäidsile inemiisile antavaq kergendüseq. Plaanin oll' niguq Vanan-Koiolangi vällä jakaq edimält 40 maatükkü ehitüse jaos. Nöörimaa kotusõ päält taheti õgalõütele andaq ka ütessä vakamaad põllu- ja hainamaas. Viil taheti jakaq maatüküq ka 32 käsitüüliisele, 6 kaupmehele, aptekrilõ ja kõrtsmikulõ.<ref>Ruusmaa Arthur, "Võro liina edimäne kodanik". [[Uma Leht]] nr. 259, 12.06.2012. </ref>

Võro liina alostamisõ kuupääväs loetas [[1784]]. aastaga [[21. põimukuu päiv]]ä, ku [[Riia]] kindralkupõrnaatri [[Browne'i George]] kirot' ala [[dekreet|dekreedile]] liina kotusõ ja [[nimi|nime]] paikapandmisõst.

Võro liina edimäne kodanik-elänik oll' [[Narva]]st tulnuq kaupmiis Smirnovi Piitre<ref>Ruusmaa Arthur, "Võro liina edimäne kodanik". [[Uma Leht]] nr. 259, 12.06.2012. </ref>. Timä perrel jäi Narvan uma äri edendämises ruumi veitüs ja tuuperäst tä kirotki 17. piimäkuu pääväl 1784 (ku Võro liina viil es olõki) avaldusõ, et saiaq üts maatükk Eesti liinan. Nii tälle tuu maatükk vahtsõhe liina antigi.

*[[1789]] alost' tüüd Võro kõgõ vanõmb tüüstüs - savikivve vabrik. [[Savikivi|Savikivve]] läts' vaja vahtsidõ huunidõ ehitämises.
*[[1820]] sai Võro uma postijaama.
*[[1864]] oll' võrol säitsme tüülisega nahavabrik, kolmõ tüülisega ollõvabrik ja lubjavabrik.
*[[1872]] saadõti [[Tarto]]st Võrolõ edimäne telegramm.
*[[1889]] peeti edimäne telehvonikõnõlus Tarto ja Võro vaihõl.
*[[1889]] ehitedi [[Pihkva]]–[[Riia]] raudtii, Võrost sai raudtiiliin.
*[[1. radokuu päiv|1. radokuu pääväl]] [[1919]] vabast' Talliina 1. kaitsõpataljon Võro liina verevide käest. Tuud päivä tähüstediq edimädse Eesti Vabariigi aigo pidolidsõlt: lüüdi kerkokelli, ehiti majjo riigilippõga, peeti paraatõ.<ref>Ruusmaa Arthur, "1.02.1919 - Võro vabastamispäiv". [[Uma Leht]] nr. 250, 7.02.2012.</ref>
*[[31. lehekuu päiv|31. lehekuu pääväl]] [[2008]] peeti Kubija laululaval edimäne võrokeeline laulupido [[Uma Pido]].

==Majandus==

==Haridus ja kultuurielo==

===Tiidüsasotusõq===

*[[Võro Instituut]] om 1995. aastagal Kultuuriministeeriümi mano luud tiidüsasotus. Instituudi tüüq ja tegemiseq pututasõq päämidselt aoluulist [[Võromaa]]d ja nuuq piät avitama [[Võrokõsõq|võrokõisil]] alalõ hoitaq umma kiilt ja esiqumatsit kombit.

[[Pilt:Võru I Põhikool.JPG|pisi|[[Võro 1. Põhikuul]] ]]
===Kooliq===

Võro liinan om (2006. a. saisoga) 8 kuuli: 4 keskkuuli, 2 põhikuuli ja 2 huvikuuli.

[[Võro liina kooliq|Võro liina kuulõ nimekiri]]

===Latsiaiaq===

Võro liinan om mitu eestikeelist latsiaida, a olõ-i seeniq üttegi võrokeelist. 

Võro Instituudi majan käü 2009. aastaga sügüsest kuun võrokeeline [[keelepesä]].

===Kultuuriasotusõq===

*Võro liina ütes sümbolis om kultuurimaja [["Kannõl"]].
*[["Kannõl"|"Kandlõ"]] man tüütäs [[Võro liinatiatri]] (inneskine [[Võro tiatriateljee]]), miä om mängnüq mitmit [[Võro kiil|võrokeelitsit]] näütemänge.

===Kultuuriüritüseq===

*Perämädsel kümnel aastagal om ütes suurõmbas Võro kultuuriüritüses olnuq [[Võro folkloorifestival]].

===Sport===

Võro liinast om peri tunnõtuid sportlaisi, näütüses olümpiavõitja [[Noolõ Erki]].

==Midä kaiaq tasos== 
[[Pilt:Võru Suurkannataja Ekaterina kirik 2013.JPG|pisi|Võro Apostlik Õigõuso kerik]]
*[[Kreutzwaldi Friedrich Reinhold]]i mälehtüssammas ja park [[Tamula järv]]e veeren.
*Rippsild [[Tamula järv]]e põh'anukan [[Roosisaar]]õ pääle.
*[[Roosisaar]]õ pääl silla lähkün muinsuskaitsõalonõ kiviao elopaik.
*[[Kreutzwaldi Friedrich Reinholdi Memoriaalmuusõum]].
*[[Võromaa Muusõum]] – näütäs ello [[Võromaa]]l [[kiviaig|kiviaost]] täämbätseni pääväniq.
*[[Võro Katariina Kerik]] (1793) ja [[Võro Apostlik Õigõuso kerik]] (1806) – arhitektuurimälehtusmärgiq Võro keskliinan.
*Parvlaiva "Estonia" katastroofin hukkasaanuisi mälehtüsmärk [[Võro Katariina Kerik|Katariina kerk]]o kõrval pargin.
*[[Vabahussõda|Vabahussõan]] hukksaanuisi kalmuq ja [[Võro Vabahussõa mälehtüssammas|vabahussammas]] [[Võro kalmuaid|Võro kalmuaian]].
*Arteesiäkaiv Võro-Kubijal [[Kubija järv]]e veeren.

==Kuulsambaq inemiseq==

*[[Kreutzwaldi Friedrich Reinhold]], [["Kalõvipoig"|"Kalõvipuja"]] autor, pidi Võrol 44 aastakka liinatohtri ammõtit.
*[[Noolõ Erki]] om Võrol üles kasunu olümpiävõitja.

==Välislingiq==
*[http://www.vorulinn.ee Võro liina kodoleht]
*[http://www.wi.ee Võro Instituudi kodoleht]
*[http://www.werro.ee/folkloor/ Võro folkloorifestivali kodoleht]

==Lätteq==
<references/>

[[Category:Võromaa]]
[[katõgooria:Eesti liinaq]]

{{Võromaa vallaq}}
{{Eesti liinaq}}
