<table border="0" align="right" width="240px" colspan="1">
<tr><td align="center">
[[Image:150px_Võro_liina_lipp.png|150px|Võru lipp]]<br>'''[[Võro liina lipp]]'''<br><br>[[Image:150px_Võro_liina_vapp.png|150px|Võro liina vapp]]<br>'''[[Võro liina vapp]]'''</td></tr></table>

'''Võro''' liin om [[Võromaa]] ja põrõhõlladsõ [[Võro maakund|Võro maakunna]] administratiivnõ ja majanduslik keskus, tä om ehitet [[Põlva kihlkund|Põlva kihlkunna]] ja [[Rõugõ kihlkund|Rõugõ kihlkunna]] piiri pääle. Liinast lätt läbi [[Peterburi]]-[[Pihkva]]-[[Riia]] raudtii ja [[Talliin]]-[[Tarto]]-Võro-[[Luhamaa külä|Luhamaa]] suurtii. 

Võro liin asus [[Otõmpää korgustik]]u ja [[Haani korgustik]]u vaihhõlõ jäävän [[mandriiä]] sulamisõ vessi uuratõtun [[Võro-Harglõ org|Võro-Harglõ oron]]. Liina sisse jääs kolm ilosat järve - [[Tamula järv]], [[Kubija järv]] ja [[Kubija Veskijärv]]. Põh'akaarõst piiras liina [[Võhandu jõgi]].

Võro liinan eläs 15 tuhat inemist ja liina pindala om 13,2 km&sup2;. Võro tunnuslausõq om "Ütś ummamuudu liin". Võro liin ([[S'aksa kiil|s'aksa keeli]] ''Werro'') om uma nime saanuq [[Võro mõisa]] perrä. Tuu sai uma nime umakõrda Võro uja perrä, midä põrõhõlla kutsutas [[Korõli uja]]s.

==Aolugu ==

Võro liina asotamisõ kuupääväs loetas [[1784]]. aastaga [[21. põimukuu päiv]]ä, ku [[Riia]] kindralkupõrniir [[Browne'i George]] kirot' ala [[dekreet|dekreedile]] liina kotussõ ja [[nimi|nime]] paikapandmisõst.

*1789 alost' tüüd Võro kõgõ vanõmb tüüstüs - savikivve vabrik. [[Savikivi|Savikivve]] läts' vaja vahtsidõ huunidõ ehitämises.
*1820 sai Võro uma postijaama.
*1864 oll' võrol säitsme tüülisegaq nahavabrik, kolmõ tüülisegaq ollõvabrik ja lubjavabrik.
*1872 saadõti [[Tarto]]st Võrolõ edimäne telegramm.
*1889 peeti edimäne telehvonikõnõlus Tarto ja Võro vaihhõl.
*1889 ehitediq [[Pihkva]]-[[Riia]] raudtii, Võrost sai raudtiiliin. 

==Majandus==

==Haridus ja kultuurielo==

===Tiidüsasotusõq===

*[[Võro Instituut]] om 1995. aastagal Kultuuriministeeriümi mano luud tiidüsasotus. Instituudi tüüq ja tegemiseq pututasõq päämidselt aoluulist [[Võromaa]]d ja nuuq piät avitama [[Võrokõsõq|võrokõisil]] alalõ hoita umma kiilt ja esiumatsit kombit.

===Kooliq===

Võro liinan om (2006. a. saisogaq) 8 kuuli: 4 keskkuuli, 2 põhikuuli ja 2 huvikuuli.

[[Võro liina kooliq|Võro liina kuulõ nimekiri]]

===Latsiaiaq===

===Kultuuriasotusõq===

*Võro liina ütes sümbolis om kultuurimaja [["Kannõl"]].
*[["Kannõl"|"Kandlõ"]] man tegotsõs [[Võro tiatriateljee]], miä om mängnüq mitmit [[Võro kiil|võrokeelitsit]] näütemänge.

===Kultuuriüritüseq===

*Perämädsel kümnel aastagal om ütes suurõmbas Võro kultuuriüritüses olnuq [[Võro folkloorifestival]].

===Sport===

==Huvitavat kaemist== 
*[[Kreutzwaldi Friedrich Reinhold]]i mälehtüssammas ja park [[Tamula järv]]e veeren.
*Rippsild [[Tamula järv]]e põhjanukan [[Roosisaar]]õ pääle.
*[[Roosisaar]]õ pääl silla ligidäl muinsuskaitsõalonõ kiviao elopaik.
*[[Kreutzwaldi Friedrich Reinholdi Memoriaalmuusõum]].
*[[Võromaa Muusõum]] – näütäs ello [[Võrumaa]]l [[kiviaig|kiviaost]] täämbädse pääväniq.
*[[Võro Katariina Kerik]] (1793) ja [[Võre Apostlik Õigõuso kerik]] (1806) – arhitektuurimälehtusmärgiq Võro keskliinan.
*Parvlaiva "Estonia" katastroofin hukka saanuisi mälehtüsmärk [[Võro Katariina Kerik|Katariina kerk]]o kõrval hal'asalal.
*[[Vabadussõda|Vabadussõan]] langõnuisi kalmuq ja [[Võro vabadussammas|vabadussammas]] [[Võro kalmuaid|Võro kalmuaian]].
*Arteesiakaiv Võro-Kubijal [[Kubija järv]]e veeren.

==Kuulsambaq inemiseq==

*[[Kreutzwaldi Friedrich Reinhold]], [["Kalõvipoig"|"Kalõvipuja"]] autor, pidi Võrol 44 aastakka liinatohtri ammõtit.

==Välislingiq==
*[http://www.vorulinn.ee Võro liina kodoleht]
*[http://www.wi.ee Võro Instituudi kodoleht]
*[http://www.werro.ee/folkloor/ Võro folkloorifestivali kodoleht]

[[Category:Võromaa]]

<br>
[[Image:Võro_liin_1.jpg|500px|Võro liin Tamula päält kaiõn]]

{{Võromaa vallaq}}

[[en:Võru]]
[[et:Võru]]
[[lv:Veru]]
[[pl:Võro]]
[[fi:Võru]]
[[sv:Võru]]
