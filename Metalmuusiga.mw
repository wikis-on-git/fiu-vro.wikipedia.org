'''''Heavy metal'' muusiga''', '''metalmuusiga''' vai ka lihtsält '''metal''' om [[rokkmuusiga]] liik, minkalõ om loomulik rassõ kõla ja kõvva moonutõduq kitraq, pikäq kitrasooloq, kõvahus ja sagõhe tummõq laulusõnaq. 

Metalansambliin ommaq hariligult eelektrikitramängjä(q), basskitramängjä, trummilüüjä ja laulja, kuigiq sagõhe om pundin viil klahvpillimängjä ja näütüses folkmetali ansambliin ka viioli-, lõõtspilli- vai muu pilli mängjä.

== Aolugu ==
Metalmuusiga sai algusõ 1960. aastagidõ lõpun [[Ütiskuningriik|Ütiskuningriigin]] ja [[Ameeriga Ütisriigiq|Ameeriga Ütisriigen]]. Edimädseq ansambliq ollivaq Inglüsmaalt peri [[Led Zeppelin]], [[Black Sabbath]] ja [[Deep Purple]]; stiili jovvudiq '70. aastagil viil niisamatõ inglüse ansambliq [[Judas Priest]], [[Motörhead]] ja [[Iron Maiden]].

'80. aastagil sai populaarsõs stiilis ''glam metal'' ([[Mötley Crüe]] ja [[Poison]] USAst). ''Underground''-ringkunnõn tekküq ka ekstriimsembäq ja agrõssiivsõmbaq stiiliq: ''thrash metal'' murd' päävuulu ([[Metallica]], [[Megadeth]], [[Slayer]] ja [[Anthrax]]; kõik USAst), a ''death'' ja ''black metal'' jäiväq subkultuurilidsõs nätüsses.

'90. aastagidõ keskpaigan saivaq populaarsõs stiiliq niguq ''nu metal'' (kon om pall'o [[grunge]] ja [[hiphop]]i juuni) ja ''metalcore'' (miä segäsi ekstreemmetalli ''hardcore''-[[punkmuusiga|pungiga]]).

== Alamsanriq ==
Aastagidõ joosul om metalmuusiga ütsiotsõ arõnuq ja laembas lännüq ni seo ilma aigo nimetedäs metalis väega mitmõviisiliidsi alambstiile, miä võivaq üts'tõõsõst peris tõistsugudsõq ollaq. Alambsanrõ om pall'o ja ansambliq sagõhe mülläväq naid umavaihõl kokko.
* alternatiivmetal — näütüses [[Rage Against the Machine]] ja [[System of a Down]] (mõlõmbaq USA-st)
* ''black metal'', "must metal" — varahasõmb [[Celtic Frost]] (Sveidsist), [[Mayhem]] (Norrast); Eestist näütüses [[Tharaphita]]
** simfoonilinõ ''black metal'' — [[Graveworm]] (Itaaliast), [[Dimmu Borgir]] (Norrast)
* ''death metal'', "surmametal" — [[Possessed]], [[Obituary]], [[Morbid Angel]], [[Cannibal Corpse]] (kõik USA-st), [[Vader]] (Poolast)
** meloodilinõ ''death metal'' — [[In Flames]], [[At the Gates]], [[Dark Tranquillity]] (kõik Roodsist), [[Children of Bodom]] (Soomõst)
* ''doom metal'', "turmametal" — [[Candlemass]] (Roodsist); Eestist [[Taak]]
* ''folk metal'', "rahvamuusiga metal" — [[Finntroll]], [[Korpiklaani]] (mõlõmbaq Soomõst); Eestist [[Metsatöll]]
* ''glam metal'', "glamuurimetal" — [[Twisted Sister]], [[Poison]], [[Mötley Crüe]] (kõik USA-st)
* ''gothic metal'', "gooti metal" — [[Type O Negative]] (USA-st), [[Theatre of Tragedy]], [[Tristania]] (mõlõmbaq Norrast)
* ''grindcore'' — [[Napalm Death]] (Inglüsmaalt), [[Anal Cunt]] (USA-st)
* industriaalmetal — [[KMFDM]], [[Rammstein]] (mõlõmbaq S'aksamaalt), [[Ministry]], [[Marilyn Manson]] (mõlõmbaq USA-st); Eestist [[No-Big-Silence]]
* ''metalcore'' — [[Earth Crisis]], [[Killswitch Engage]], [[As I Lay Dying]] (kõik USA-st)
* ''nu metal'', "vahtsõnõ-metal" — [[Korn]], [[Slipknot]], [[Linkin Park]] (kõik USA-st)
* ''power metal'', "võimsa metal" — [[Helloween]], [[Blind Guardian]] (mõlõmbaq S'aksamaalt)
* progrõssiivnõ metal — [[Dream Theater]] (USA-st), [[Opeth]] (Roodsist), jaolt ka [[Uriah Heep]] (Inglüsmaalt)
* ''speed metal'', "kipõ metal" — [[Accept]] (S'aksamaalt), [[Motörhead]] (Inglüsmaalt), [[Agent Steel]] (USA-st)
* simfoonilinõ metal — [[Therion]] (Roodsist), [[Rhapsody of Fire]] (Itaaliast), [[Nightwish]] (Soomõst), [[Within Temptation]] (Hollandist)
* ''thrash metal'', "pesselejä metal" — [[Metallica]], [[Anthrax]], [[Slayer]], [[Megadeth]] (kõik USA-st, tiit ku "Suur nelik")

==Kaeq viil==
*[[Rokkmuusiga]]

[[Katõgooria:Muusiga]]
