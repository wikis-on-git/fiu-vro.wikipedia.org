[[pilt:Oms-keelepuu-vro.jpg|thumb|350px|right|'''Õdagumeresoomõ [[keelepuu]]'''. Puu haroq ommaq päämädseq vanaq hõimukeeleq: lõunõeesti, põh'aeesti, õdagusoomõ ja hummogusoomõ. Leheq ommaq 12 täämbädse päävä õdagumeresoomõ kiilt: (1) eesti, (2) vad'a, (3) soomõ, (4) meä, (5) kveeni, (6) ingerikar'ala (isuri), (7) kar'ala, (8) aunusõkar'ala, (9) lüüdi, (10) vepsä, (11) liivi ja (12) võro üten seto ni üleminegimurdidõ tarto ja mulgiga. Lehti suurus peegeldäs ligilähkühe kiili kõnõlõjidõ arvo.]]

'''Õdagumeresoomõ keeleq''' om rühm [[soomõ-ugri keeleq|soomõ-ugri kiili]], midä kõnõldas põhilidsõlt [[Õdagumeri|Õdagumere]] piirkunnan. 

==Lõunõrühm==
Õdagumeresoomõ kiili lõunõrühmä kuulusõq [[liivi kiil|liivi]], [[eesti kiil|eesti]], [[vad'a kiil|vad'a]] ja [[lõunaeesti kiil|lõunõeesti]] kiil, sh [[võro kiil]] ja [[seto kiil]]. Lõunõeesti kiilt om traditsioonilidsõlt peet eesti keele murdõrühmäs.

==Põh'arühm==
Õdagumeresoomõ kiili põh'arühmä kuulusõq [[soomõ kiil|soomõ]], [[ingerikar'ala kiil|ingerikar'ala]] vai isuri, [[kar'ala kiil|kar'ala]] ja [[vepsä kiil]]. Sagõhõhe peetäs eräle õdagumeresoomõ keelis ka [[aunusõkar'ala kiil|aunusõkar'ala]] vai livvi ja [[lüüdi kiil|lüüdi]] kiilt, a mõnikõrd ka Roodsin ammõtligult veidembüskeeles tunnistõdut [[meä kiil|meä]] kiilt (''meänkieli'') ja Norran niisama ammõtligult veidembüskeeles tunnistõdut [[kveeni kiil|kveeni]] kiilt (''kainun kieli'').

==Kiräkeeleq==

Riigikeele staatusõga kiräkiil om eesti ja soomõ keelel. Tõisist õdagumeresoomõ keelist om uma kiräkiil olõman liivi, vepsä, kar'ala, aunusõkar'ala ja võro keelel. Trüküsõnna ilmus ka meä, kveeni, seto ja vad'a keelen, a tüütävit kiräkeele standardiid olõ-i naidõ kiili jaos luud.  

==Välislingiq==

*[http://www.helsinki.fi/~tasalmin/fu.html Uralic languages (Salminen 2003)]
*[http://en.wiktionary.org/wiki/Appendix:Swadesh_list_for_Baltic-Finnic_languages Õdagumeresoomõ kiili sõnavara esiqeräsüisi näütäv Swadeshi nimekiri]

[[Category:Keeleq]]
