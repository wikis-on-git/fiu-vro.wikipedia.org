'''Haisutundminõ''' om üts viiest [[miil|meelest]]. Haisutundmisõ riist om [[nõna]]. 

As'ost, miä haisasõq ehk lõhnasõq, nõsõs alati üts peenikene nägemätä toss ehk tolmu pilv üles, miä õhon lakja lagonõs ja hõngu tõmmatõn nõnna tõmbamiq, kon noist väikeisist kibõnist, miä sääl haisutundmisõ naha külge putusõq, haisutundmisõ närv arvo saa, mis hais ehk lõhn om. 

Haisuq ja lõhnaq ei olõq mitte kõigilõ [[inemine|inemiisile]] ütteviisi hääq ehk halvaq. Sagõdahe võimiq tähele pandaq, et lõhn, miä mõnõlõ hää ja armas, tõsõlõ väega vasta om. Lövvüs inemiisi, kiä mõnd haisu kannatadagi ei võiq ja, kui nimäq sõski tedä piät nõnna tõmbama, ärq minestüseq.

Har'otamisõ läbi või haisutundminõ, nii kui ka tõsõq meeleq, väega teräväs saiaq. Mõnõl mõtsinemisel om nii selge haisutundminõ, et nääq uma nõnaga [[mõtselläi|mõtseläjit]] ja [[tsirk]]õ võivaq üles otsi, pia nii kui [[pini|jahipini]]. Tõisipite või jälq haisutundminõ ka väega kõhnas minnäq, nimelt tuuläbi, et miiq kangõ lõhnaga asjo kõikaig ehk sagõdahe nuusutamiq. Nii kaotasõq nõnatubakapruukjaq aigupite uma selge haisutundmisõ ärq.

==Kirändüs==

* [[Hurda Jakob]], "Inemisest", Tarto Kalender 1868; vahtsõst vällä annõt raamadun "[[Looja ees]]", Tarto, 2005.

[[Katõgooria:Inemine]]

[[en:Olfaction]]
