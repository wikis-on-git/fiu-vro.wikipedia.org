'''Eesti vanglateenistüse''' moodustasõq vangimajaq ni justiitsministeeriumi vangimajjo osakund ütenkuun ummi ammõtnigõga. Vanglateenistüs kõrraldas kinnipidämist ja karistusjärgset kinnipidämist, kriminaalhuuldust ja ülevänpidämise kontrollmist. 

<!-- Vange arvo võit kaiaq siist: [http://www.vangla.ee/41291]. -->


== Harku vangimaja ==

 Asukotus	         Harku allõv’, Harjumaa
 Asutadu	                 1920
 Vangimaja tüüp’	         kinnine
 Vangiq	                 süüdümõistõtuq naasõq
 Vangimaja kotussidõ arv	 166

Kinnipidämise algusõs Harkun või pitäq aastat 1926, ku tahaq ehitedi sunnitüüvangimaja.
1920.–30. aastil om Harkun eri aol olnuq täüskasunuisi vangimaja, kur’atekjide parandusmaja ni tüüpõlgjide ja joodikidõ tüülaagri.
1965. aastast pääle ommaq Harku vangimajan karistust kandnuq õnnõ naasõq.

Harku vangimaja asus [[Talliin|Tal’na]] küle all (u 12 km Tal’nast) 8,3 hektäri suurudsõ maa-ala pääl Harku alõvi päävänõsõngupoolidsõl külel.

Harku vangimaja om tõistmuudu ku tõsõq viil tuuperäst, et vangiq ommaq sääl naasõq ja vangimajan saavaq kuni 4-aastadsõq latsõq olla uma imä man – näide jaoss om olõman erälde osakund seoilmaaoliidsi ruumõga.

Hoimastihädäga vangele om tettü 8-kotussõlinõ sõltuvusrehabilitatsiooniosakund. Sääl viiäs läbi kimmäst opikavva, mis avitas näil uma sõltuvusõga toimõ tullaq ja taast vallalõ saiaq.

Harku vangimajan saa nii põhi- ja keskkoolitust ku oppi umblõjas ja katlakütjäs. Pääle ummõlustüü mastas vangele ka tüü iist katlamajan, köögin ja mõsumajan ni maa-ala ja ruumõ kraam’mise iist.

== Murru vangimaja ==

 Asukotus	         Rummu allõv, Harjumaa
 Asutadu	                 1938
 Vangimaja tüüp’	         kinnine ütsikvangimaja üten avavangimajaosakunnaga
 Vangiq	                 süüdimõistõtuq meheq
 Vanglakotusside arv	 614 (sh 48 avavangimaja kotust)

Murru vangimaja asutõdi [[1. vahtsõaastakuu päiv|1. vahtsõaastakuu pääväl]] 1938 ku kivitüüstüs, kon oll' võimalik tüüle pandaq kuni 400 süüdümõistõtut.
Nõukogudõ okupatsiooni ao aastil 1961–1991 ja ka pääle iseseisvuse taastamist aastil 1991–2000 oll’ prõlladsõ Murru vangimajaga liidetü Rummu vangimaja umaette vangimaja. 2004. aastal sai seost Murru vangimaja avavangimaja osakund.
2007. aastal arvati Murru vangimaja manoq Ämäri vangimaja.

Vangimaja alal paiknõs haldushoonõq, mink edimädse kõrra pääl toimusõq lühkoaolidsõq trehvungiq; tõsõ kõrra pääl ommaq pikäaoliidsi kokkosaamiisi tarõq, kolmanda kõrra pääl vangimaja tüütäjide tüüruumiq. Kõgõ vanõmban majan (ehitedü 1949) asussõq meditsiini-, majandus- ja julgõolõkiosakund nink kooliruumiq. Suurõ kompleksi moodustas hoonõq, mink edimädse kõrra pääl ommaq süüklaq, küük, puut’, tõsõ kõrra pääl vangistus-, sotsiaal-, perräkaemisõ- ja majandusosakund. Pääle tuu ommaq vangimaja maa-ala pääl vange eloosakunnaq.

Tüüd and AS Eesti Vanglatööstus, Murru vangimaja maa-alal tegotsõs neli firmat. Murrun tüütäs u 280–290 vangi, vangimajast välänpuul 20–30 vangi. Pääle keskkoolituse saava vangiq oppi tisleris, aidnigus, keevitäjäs vai umblõjas.

2008. aastagal sai valmis Murru vangimaja vahtsõnõ kutsõkoolitushoonõq, kon ommaq seo ilma aolidsõq opmisõ nõudmisõq 120 vangilõ.
Sisustadu om [[puutri]]klass, tegotsõs kats’ raamadukoko.

== Tal’na vangimaja ==

 Asukotus	         Tallinn
 Asutadu        	         1919
 Vangimaja tüüp’	         kinnine kambervangimaja
 Vangiq	                 vahistadu täüskasunu meheq ja naasõq, süüdimõistetü täüskasunu meheq
 Vanglakotusside arv	 1070

Tal’na vangimaja alostedi 1919. aastal, ku Patarei merekants muudõti vangimajas.
Hildamp Keskvangimajas ümbre nimetedü kinnipidämiskotus es olõ 2000. aastas inämb kasutamises kõlbulik, 2003. aastal asuti ümbre Magasini uulitsalõ vangimajade (tuu oll’ asutedu aastil 1944–1949 tegutsenu sõavangilaagri alalõ).
1990. aastil ehitedi kats uut kammõrvangimaja hoonõt/-majja ja tetti kats’ eelvangistusosakunda.
2004. aastal arvati Maardu vangimaja Tal’na vangimaja mano.
Innembäsen Maardu vangimajan asus parhilla Tal’na vangimaja tervishoiuosakund, kon ravitas kohapääl. 
Tetäs ettevalmistuisi vahtsõ Tal’na vangimaja rajamises Maarduhe.

== Tardo vangimaja ==

 Asukotus	         Tardo 
 Asutadu	                 2000
 Vangimaja tüüp’	         kinnine kammõrvangimaja
 Vangiq 	                 vahistadu täüskasunu meheq ja naasõq, süüdimõistetü täüskasunu meheq
 Vangimaja kotusside arv	 938

Tardo vangimaja võtse edimedse vangiq vasta 16. rehekuu pääväl 2002. aastagal. Seoga tähistedi Eesti vanglateenistüse üleminekit ütisvangimajalt kammõrvangimajadõlõ. Niisamatõ luudi Tardo vangimaja rajamisega piirkondlik vanglateenistüs.

Tardo vangimaja asus ligi 94 000 ruudu suurudsel alal Imäjõe lammil. Vangimaja üldpind om 23 000 ruutu, tan omma haldushoonõ, vastavõtmise ruumiq, puhkõ- ja spordiruumiq, opiklassiq, tuutmispinnäq metalli, puu- ja tekstiilitüüss, usutalitusõ korraldamise ja abiruumiq. Vangimajan om 479 kammõrt, üts kambri om u 10 ruudu suurunõ.

Vangimajal hoitva silmä pääl pildikaameraq, tüütäjil kallaletungi-häiresüsteem ja erilidse järelkaemisesüsteemiq umbõs kilomeetripikkudse välispiirde kaitsmises.

2004. aastal teivä justiitsministeeriumi vangimajadõ osakund ja politseiasutuseq ütenkuun saatmisosakunna, miä om erälde osakund Tardo vangimaja seen. Saatmisosakund kõrraldas vange vidämist relvastadu valve all vangimajadõ ja arestimajadõ vaihõl egäl puul Eestin. 

2005. aastagast pääle and Tardo vangimaja meditsiiniosakund kohapääl ka psühhiaatrilist abi (sääl asus vangimajadõ psühhiaatriaosakund). 2007. aastagal luudi Tardo vangimajan hoimastivaba keskus.

Vange oppamist kõrraldas Tardo täüskasunudõ gümnaasium ja Tardo kutsõkoolituskeskus.

Tardo vangimajan saa majandustöid tetäq ka u 80 vangi, vangimajast välänpuul tüütäs ligi 20 vangi.

== Viro vangimaja ==

 Asukotus	         Jõhvi, Ida-Viromaa
 Asutadu	                 2006
 Vangimaja tüüp’	         kinnine kammõrvangimaja üten avavangimaja osakunnaga
 Vangiq	                 täüskasunu vahistadu meheq, täüskasunu ja alaiälidse süüdimõistetu meheq, täüskasunu vahistadu naasõq
 Vanglakotusside arv	 1075 (sh 75 avavangimaja kotust)

Viro vangimaja sai valmis 2008. aastal. Edimedse vangiq tuudi Viro vangimajade 2008. aasta mahlakuu alul. Vangimaja kõge ümbritsevä alaga võtt hindä ala 16 ha ja taad valvas päämidselt elektrooniline valve, miä asus vanglapiirete pääl.

Viro vangimaja om edimene vangimaja, kon kõik hoone omma turvalisuse suurendamises ühendäse umavahel kinnidse ühendüstiiq. 
Viro vangimajan omma kuun vangimaja ja arestimaja. Vangele om kuni 2-kotuselidsin kambren kokko 1000 kotust, pääle tuu 75 kotust avavanglan ja 150 kotust arestimajan. Vangimajan om ka elotarõ 300 vahistadu jaos. Vangimaja man omma viil kuul, spordisaal, sotsiaaltüü ruumiq, kapõl ja tüükoaq.

Edimest kõrda kogo vanglasüsteemi aoluun tetti Viro vangimajade kimmästädü järelkaemisega osakund. Vangimajan om ka 250-kotusseline osakund noorile, sinnä paigutadas kõik alaiälidse süüdimõistetu ja vahistadu ni kõik noorõq süüdimõistetu.

Vange oppase Jõhvi gümnaasium ja Ida-Viromaa kutsõhariduskeskus, tüüd and AS Eesti Vanglatööstus.

==Välislink==
*[http://www.vangla.ee/41291 Tast] või kaiaq, ku pall'o Eesti vangimajjon vange om.

[[Katõgooria:Eesti vangimajaq]]
