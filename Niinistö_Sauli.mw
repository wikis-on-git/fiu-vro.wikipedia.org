{{Elokäük|nimi=Niinistö Sauli|umakeeline_nimi=Sauli Väinämö Niinistö|pilt=Саули Ниинистё (51900039312).jpg|sünnüaig=[[24. põimukuu päiv]] [[1948]]|sünnüpaik=[[Salo]], [[Soomõ]]|rahvus=suumlanõ|iinkäüjä=[[Halosõ Tarja]]|eräkund=[[Rahvuslik Kuunderäkund]] (nika ku 2012. aastaganiq)|allkiri=Signature Sauli Niinistö.png}}

'''Niinistö Sauli''' (Sauli Väinämö Niinistö, sündünüq [[24. põimukuu päiv|24. põimukuu pääväl]] [[1948]] [[Salo|Salon]]) om [[soomõ]] poliitik ja Soomõ Vabariigi 12. president. Tä sai ammõdi pääle [[1. urbõkuu päiv|1. urbõkuu pääväl]] [[2012]] ja valiti [[2018]]. aastagal vahtsõst tagasi.

Jurist Niinistö toimõnd' Salo liinainspektsioonin 1977–1992, oll' rahvasaadik aastil 1987–2003 ja 2007–2011 ja oll' Rahvusligu Kuunderäkunna edemiis aastil [[1994]]-[[2001]]. Tä oll' [[Lipposõ Paavo edimäne valitsus|Lipposõ Paavo edimädsen]] ja [[Lipposõ Paavo tõõnõ valitsus|tõõsõn valitsusõn]], edimält justiitsministrin 1995–1996 ja sõs rahandusministrin aastil 1996–2003. 

Niinistö oll' Kuunderäkunna presidendikandidaat 2006. aastaga presidendivalimiisil ja vahtsõst 2012. aasta valimisõl, kon tä valiti vabariigi presidendiks. Timäst sai edimäne Kuunderäkunna president päält Paasikivi Juho Kustit. 2018. aastaga valimiisil võitsõ Niinistö valimisõq edimädse vooriga päält 60 protsendi helükandmisõga. Nii sai timäst edimäne Soomõ Vabariigi president, kiä om õkvavalimiisil ammõtihe valit joba edimädse helüandmisvooriga.

[[Vinnemaa sisseminek Ukrainahe (2022)|Vinnemaa sisseminek Ukrainahe 2022. aastaal]] muutsõ Soomõ julgõolõgipoliitikat. President Niinistö ja pääministri [[Marini Sanna]] otustiq lehekuun 2022, et Soomõ piät [[NATO]]-he astma.
[[Katõgooria:Soomõ poliitiguq]]
