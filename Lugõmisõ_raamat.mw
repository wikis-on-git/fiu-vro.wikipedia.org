'''"Lugõmisõ raamat"''' (originaalpäälkiräga '''"Lugemisse Ramat laste kolitamisse tarwis"''') om [[Gehewe Carl]]i kirotõt ja [[1841]]. aastagal ilmunu [[Lõunaeesti kiil|lõunaeestikeeline]] [[kooliraamat]]. 

Raamat oll' [[Opat Eesti Selts|Opat Eesti Seldsi]] plaanit ja välläant nink trükit Laakmanni H. man [[Tarto]]n. Raamadun ommaq sisen [[aabits]]a, [[lugõmik|lugõmigu]] ja [[katõkismus]]õ jago, juhatus [[arv]]õ lugõmisõs nink kiränäütüseq kirotama opmisõs. Üle pikä ao joud' rahvakuuli raamat, kon pääle aabitsa katõkismusõ tekste oll' latsiperätsit luulõtuisi-jutukõisi elost hindäst. 

Üten [[1843]]. aastaga trüküga trükiti taad raamatut 7000 tükkü. Tedä pruugiti pall'odõn [[Võromaa|Võro-]] ja [[Tartomaa]] koolõn. Koolival'tsus kohust' kõiki praavuskeid hankma naid raamatit egalõ koolilõ 10 tükkü. Sjoo raamat om edimäne puulõikõpiltega (11 tükkü) maakeeline aabits-lugõmik.

[[2004]]. a. and' [[Eesti Kirändüsmuusõum]] vällä raamadu faksiimiletrükü.

==Sisokõrd==

Ramato-tähe 3 
Tähte kokko-säädminne 4
Märgide selletaminne 10
(Ma olle lats ...) 11
Kikkas 14

==Teedüs==

{|
|-
|| Välläandja: || [[Opat Eesti Selts]]
|-
|| Ilmumisaastak: || 1841 
|-
|| Lehekülgi arv: || 60
|-
|| Autor: || [[Gehewe Carl]]
|}

==Faksiimiletrükü teedüs==

{|
|-
|| Välläandja: || [[Eesti Kirändusmuusõum]]
|-
|| Ilmumisaastak: || 2004 
|-
|| Lehekülgi arv: || 60
|-
|| Autor: || [[Gehewe Carl]]
|-
|| ISBN: || 9985-867-87-4
|}

[[Category:Võrokeelidseq raamaduq]]
[[Category:Tartomaa inemiisi raamaduq]]
[[Category:1841 raamaduq]]
[[Category:Kooliraamaduq]]
[[Category:Aabidsaq]]
