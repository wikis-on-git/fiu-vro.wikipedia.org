[[Pilt:Maradonahand3.jpg|pisi|406x406px|Joonõtus värähtist.]]
'''Jumala käsi''' ([[Hispaania kiil|hispaania keelen]] ''La mano de Dios'') om [[argentina]] jalgpallimängjä [[Maradona Diego]] pant nimi vastaossuisiga värähtile, mink tä esiq [[1986. aastaga jalgpalli maailmameistrevõistlusõq|1986. aastaga jalgpalli maailmameistrevõistlusil]] [[Inglüsmaa]] vasta käega lei.

22. piimäkuu pääväl 1986 mängiti Azteca staadiumil 114 582 inemise iin maailmameistrevõistluisi veerändfinaali mäng Argentina ja Inglüsmaa vaihõl. As'alõ and' vunki mano tiidmine, et neli päävä innempi oll' katõ riigi vaihõl naanuq [[Falklandi  sõda]].

Edimäne puul'aig es lüüdä üttegi värähtit. Käümän oll' 51. minut', ku Maradona lätś kolmõst inglüse mängjäst müüdä ja and' passi [[Valdano Jorge|Valdano Jorgelõ]]. Inglüse kaitsja sai jala vaihõlõ ni ürit' palli uma värtevahilõ andaq, et tuu sjoo kätte võtnuq (tuul aol oll' tuu viil lubat). Maradona juusk' trahvikasti palli pääle ni lei inne inglüse värähtivahti [[Hodge'i Steve|Hodge'i Steve'i]] palli käegaq sisse. Pääkohtunik [[Bennaceuri Ali]] näütäs, et väräht loe.

Argentina võit' mängu 2–1 ni hildampa ka maailmamaistrevõistlusõq. Tuu väräht valiti riikõvaihõlidsõ jalgpalliliido hääletämisel aastasaa kõgõ parõmbas värähtis.

[[Katõgooria:Jalgpalli maailmameistrevõistlusõq]]
