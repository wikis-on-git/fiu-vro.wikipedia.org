[[File:Flag_of_the_Kazan_Khanate.svg|right|thumb|Kaasani khaaniriigi lipp.]]

[[File:Kazan Khanate military.jpg|right|thumb|Kaasani khaaniriigi sõameheq Oleariusõ Adama tettü pildi pääl 17. aastagasaast.]]

'''Kaasani khaaniriik''' oll' ([[tatari kiil|tatari keelen]]: Казан ханлыгы / Qazan Xanlığı) oli [[keskao]] [[tatarlasõq|tatarlaisi]] riik Volga jõõ veeren ni Kaama ja Volga jõõ kokkosaamisõ kotusõ man. Kaasani khaaniriik oll' olõman aastagil [[1438]]–[[1552]]. 

Khaaniriigi pääliin oll' [[Kaasan]]. Riiki valitsiq [[khaan]]iq, kiä olliq [[Tšingis-khaan]]i perilidseq. Riigiusk oll' [[islam]]. 

Kaasani khaaniriik oll' innidsõ Volga Bulgaaria maiõ vai parhilladsõ [[Tatarstan]]i, [[Marimaa]], [[Tšuvaššia]] ja [[Mordvamaa]] maiõ pääl. Khaaniriigilõ kuulu ka osa parhilladsõ [[Udmurtia]] ja [[Baškortostani]] maiõ. 

Ku mongoli ilmariik' oll' lakja lännü, sõs sündü tuu põh'aõdaguosast [[Kuldhord]]i riik, miä läts' umakõrda lakja katõsas khaaniriigist. Noist olliq kõgõ võimsambaq Kaasani khaaniriik, [[Krimmi khaaniriik]], [[Tsiberi khaaniriik]] ni [[Astrahani khaaniriik]]. 

Moskva-Vinne tsaar [[Ivvan IV Hirmsa]] võtt' ärq Kaasani linna [[1552]]. aastaga rehekuun ja päält tuud lätsiq Kaasani khaaniriigi maaq [[Vinnemaa]] ala. Päält tuud oll' Vinnemaa valitsõjidõ avvunimmi hulgah ka "Kaasani tsaari" tiitli.

[[Katõgooria:Õuruupa maaq]]
[[Katõgooria:Vanaq Õuruupa riigiq]]
