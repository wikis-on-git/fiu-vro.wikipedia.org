{{VõromaaKülä|nimi=Tsooru külä|elänikke=217 (2017)|lat_sec=32|lat_deg=57|lat_min=44|lon_deg=26|lon_min=39|lon_sec=8|Pildiallkiri=Kon Tsooru Võromaal om}}

'''Tsooru''' om [[külä]] [[Võromaa|Võromaal]] [[Rõugõ kihlkund|Rõugõ kihlkunnan]], [[Antsla vald|Antsla vallan]].

Külän elli 2017. aastal 217 [[Inemine|inemist]].<ref>https://www.envir.ee/sites/default/files/2017_rahvaarv.pdf</ref>

Tsoorust [[Antsla|Antslalõ]] om [[Antsla–Sännä tii|Antsla–Sännä tiid]] piten 14 km, [[Sännä|Sännäle]] päält 8 km.

== Külä nimi ==
1419 oll' külä nimi ''Tzoro'', 1627 ''Zoor kulla'', 1638 ''Zorakyllo'', 1796 ''Zoro Moisa'', 1909 ''Zooru''.<ref>http://www.eki.ee/dict/knr/index.cgi?Q=Tsooru</ref>

''Tsooru küla nimi kõneldes tulevat tuust, et alt lätt läbi tsoru, väike oja.''<ref>http://www.folklore.ee/lepp/rouge/?sel_id=26</ref>

== Tsooru mõisa ==
[[Pilt:WMEE-exp2019-(153) Tsooru mõisa ait.jpg|pisi|Tsooru mõisa ait]]
<small>Loeq mõisa kotsalõ lähembält [[Tsooru mõisa|tast]].</small>

Tsooru mõisa ([[S'aksa kiil|s'aksa keelen]] ''Fierenhof'') oll' Võromaal Rõugõ kihlkunnan asunu rüütlimõisa. Seo ilma aigu jääs mõisa Antsla valda.

Tsooru mõisa saiõ nime ojatsori perrä, midä kutsuti ''Zoro'' ojas.<ref>http://tsoorukant.planet.ee/kylaleht/Kylaleht%20nr%20141.pdf</ref>

Edimäne ülestähendüs mõisast om joq 1516. aastagast.<ref>http://www.ra.ee/apps/andmed/index.php/eestimoisad/view?id=342</ref>

Ümbrekaotnõ rahvas ütles ka Tsuuru minemise kotsalõ, et minnäs ''mõisalõ''.

=== Tsooru mõisapark ===
<small>Loeq mõisapargi kotsalõ lähembält [[Tsooru mõisapark|tast]].</small>
[[Pilt:WMEE-exp2019-(164) Tsooru mõisa park.jpg|pisi|Tsooru mõisapark]]
Tsooru mõisapargin kasus üts' Eesti korgõmbit [[Lõhmus|lõhmussit]].<ref>https://dea.digar.ee/cgi-bin/dea?a=d&d=vorumaateataja20160609.2.11.2</ref>

Ütel maha võet [[Jallai|jalajal]] oll' 123 kasvotsõõri, tõsõl 121.<ref>https://dea.digar.ee/cgi-bin/dea?a=d&d=vorumaateataja20160609.2.11.2</ref>

== Kultuur ==
Tsooru rahvamajan peetäs mälomängoturniirõ, egä nätäl saa kävvüq ka aeroobigan, kunstitsõõrin, näütemängotsõõrin, laulotsõõrin ja rahvatantsu tandsman.<ref>http://tsoorukant.planet.ee/?pgid=26</ref>

[[Talliina Liinatiatri|Talliina Liinatiatrin]] kutstas Tsoorus rekvisiidi tarrõ.

== Luudus ==
Tsoorust läbi sõitaq om nätäq [[Tsooru paisjärv]]. Järve suurus om 4 hektääri ni sääl om üts saar.<ref>http://tsoorukant.planet.ee/kylaleht/Kylaleht%20nr%20141.pdf</ref>

Tsooru järve tammi man oll' mõisa aol viinavabrik.<ref>http://tsoorukant.planet.ee/kylaleht/Kylaleht%20nr%20141.pdf</ref>

Nõvvokogo aol järv kaibõti süvembäs.<ref>http://tsoorukant.planet.ee/kylaleht/Kylaleht%20nr%20141.pdf</ref>

== Ehitüseq ==
[[Pilt:WMEE-exp2019-(159) Tsooru kolhoosikeskuse varemed.jpg|pisi|218x218px|Tsooru kolhoosikeskusõ varõmõq]]
1949–1989 oll' Tsoorun Jakov Sverdlovi nimelidse kolhoosi keskus. 1977. aastagal saiõ valmis arhitekt [[Reinu Toomas|Reinu Toomasõ]] projektiirit Tsooru kolhoosikeskus, miä on kannõt riikõvaihõlidsõ muudsa ehitüskunsti kaitsõ ütisüse [[DOCOMOMO]] nimistüle. Kolhoosikeskusõ kotusõ pääl oll' inne aid mar'apuhmigaq.
[[Pilt:WMEE-exp2019-(165) Tsooru Coop.jpg|pisi|Tsooru puut']]
Tsoorul oll' pikkä aiga kats' puuti kõrvuisi, Maarahva kaubamaja (rahvasuun ka ''Tammõ puut''') ni A&O. Põrõld om alal õnnõ viimäne.
[[Pilt:Tsooru tuuleveski 2013 08.jpg|pisi|Tsooru tuulõveski]]
Tsoorun om 19. aastagasaast saadik tuulõveski.<ref>https://register.muinas.ee/public.php?menuID=archivalmaterial&action=view&id=6187</ref>

Antsla valla 2021. aastaga tiihoiukavva kirotõdi Tsooru kergliiklõmistii projektiiŕmine.<ref>http://tsoorukant.planet.ee/kylaleht/Kylaleht%20nr%20142.pdf</ref>

== Kuulsambit inemiisi ==
[[Kaarma Melanie]] (sündünüq Lõhmusõ Kaarma) – rahvarõivide uuŕja

[[Korneli Karl]] – poliitik, aokiränik

[[Maltenegi Evald]] – teknigatiidläne

[[Otema Susanna]] (sündünüq Lõhmusõ Susanna) – savitüükunstnik

[[Pedajasõ Milli-Irene]] (sündünüq Ploompuu Milli-Irene) – oppamistiidläne
[[Pilt:Tsooru järv 2013 08.jpg|pisi|522x522px|Tsooru järv 2013. aastagal]]
[[Pilt:Tsooru järv.jpg|pisi|524x524px|Tsooru järv' mäe päält kaiaq]]

== Kaeq viil ==
[http://tsoorukant.planet.ee/ Tsooru kandi koduleht]

== Lätteq ==
[[Katõgooria:Võromaa küläq]]
[[Katõgooria:Rõugõ kihlkunna küläq]]
[[Katõgooria:Antsla valla küläq]]
[[Katõgooria:Tsooru kant]]
