{{Elokäük|nimi=Kalda Kaja|eestikeeline_nimi=Kaja Kallas|pilt=RE Kaja Kallas (cropped).jpg|sünnüaig=[[18. piimäkuu päiv]] [[1977]]|sünnüpaik=[[Talliin]]|haridus=[[Tarto Ülikuul]],
[[Estonian Business School]]|kodakondsus=eesti|iinkäüjä=[[Ratta Jüri]]|ammõt=pääministri, Riigikogo liigõq, parlamendi liigõq|abikaasa=[[Halliku Arvo]]|latsõq=1}}
'''Kalda Kaja''' (sündünüq [[18. piimäkuu päiv|18. piimäkuu pääväl]] [[1977]] [[Talliin|Tal'nan]]) om [[Eesti]] poliitik, [[26. vahtsõaastakuu päiv|26. vahtsõaastakuu pääväst]] [[2021]] [[Eesti pääministri|Eesti Vabariigi pääministri]], [[14. mahlakuu päiv|14. mahlakuu pääväst]] [[2018]] [[Reformieräkund|Reformieräkunna]] esimiis.<ref>https://kajakallas.ee/elulugu/karjaar/</ref>

Kallas oll' XII Riigikogo liigõq ni majanduskomisjoni esimiis [[2011]]–[[2014]] ja [[Õuruupa Parlament|Õuruupa Parlamendin]] [[2014]]–[[2018]].

== Haridus ==
[[2009]]–[[2010]] Estonian Business School, EMBA

[[2007]]– Estonian Business School, MBA

[[1995]]–[[1999]] [[Tarto Ülikuul]], õigustiidüskund, BA

[[1992]]–[[1995]] Talliina 7. Keskkuul (Inglüse Kollõdž), keskharidus

[[1984]]–[[1992]] Talliina Lillekülä Gümnaasium, põhiharidus<ref>https://kajakallas.ee/elulugu/haridus/</ref>

== Karjäär ==
2018 – Reformieräkunna esimiis

2014–2018 Õuruupa Parlament, saadik

2011–2014 XII Riigikogo liigõq, majanduskomisjoni esimiis

2010–2014 EBS Juhtimiskoolituskeskus, õppõjõud

2008–2011 Ahvokaadibüroo Luiga Mody Hääl Borenius, konkurentsiõigusõ osakunna juht, partner

2009–2010 MTÜ Eesti Tuulõenergiä Assotsiatsiuun, juhatusõ liigõq

2008–2010 OÜ 4E Tehnoinvest, nõvvokogo liigõq

2008–2010 OÜ Biofond, nõvvokogo liigõq

2008 OÜ Nelja Energia, juhatusõ liigõq

2008–2010 OÜ Roheline Ring Tuulepargid, nõvvokogo liigõq

2008–2010 OÜ Tooma Tuulepark, nõvvokogo liigõq

2008–2010 OÜ Paldiski Tuulepark, nõvvokogo liigõq

2007–2010 OÜ Hiiumaa Offshore Tuulepark, nõvvokogo liigõq

2006–2008 Ahvokaadibüroo Luiga Mody Hääl Borenius, vandõahvokaat

2004–2006 Ahvokaadibüroo Tark & Co, partner, vandõahvokaat

2004–2010 OÜ Viru–Nigula Tuulõpark, nõvvokogo liigõq

2003–2010 OÜ Pakri Tuulõpark, nõvvokogo liigõq

2003–2007 AS LHV–Seesam Varahaldus, nõvvokogo liigõq

2002–2006 Ahvokaadibüroo Tark & Co, vandõahvokaat

2003 (okt) Ahvokaadibüroo Hannes Snellmann, [[Helsingi]], ahvokaat

1999–2002 Ahvokaadibüroo Tark & Co, ahvokaat

2001 (märts–aprill) ahvokaadibüroo Courtois Lébel, [[Pariis]], ahvokaat

1998–1999 Ahvokaadibüroo Tark & Co, jurist

1997 (suvi) Ahvokaadibüroo Tark & Co, jurist

1996–1997 Tiatri Vanõmuinõ, tiatrijuhi nõunik<ref>https://kajakallas.ee/elulugu/karjaar/</ref>

== Poliitiga ==
Kalda Kaja ast [[Rosimannusõ Rain|Rosimannusõ Raini]] hääskitmisega [[2010]]. aastagal Reformieräkunda ja sai [[2011. aastaga valimiisil]] 7157 hellü ni isikumandaadi.<ref>https://epl.delfi.ee/artikkel/51293051/kaja-kallas-pean-7157-valija-ootuste-oigustamiseks-kovasti-tood-tegema</ref>

[[2013]]. aastagal sai timäst Reformieräkunna asõesimiis.<ref>https://www.postimees.ee/1260072/kaja-kallas-sai-reformierakonna-neljandaks-aseesimeheks</ref>

[[2014]]. aastaga [[Õuruupa Parlament|Õuruupa Parlamendi]] valimiisil sai Kallas 21 504 hellüga valitus kuun [[Ansipi Andrus|Ansipi Andrusõ]], [[Tarandi Indrek|Tarandi Indreku]], [[Lauristini Marju]], [[Toomõ Yana]] ja [[Kelami Tunnõ|Kelami Tunnõga]].<ref>http://ep2014.vvk.ee/voting-results.html</ref>

Õuruupa Parlamendil olliq Kalda töis Õuruupa Liido ni Ukraina suhtõq, digitaalnõ ütine turg ja energiä- ni tarbijapoliitiga. Tä oll' Õuruupa Liido-Ukraina parlamentaarsõ kuuntüükomisjoni (D-UA) asõesimiis, oll' tüüstuse, tiidüsuurmiisi ja jovvumajandusõ komisjonin (ITRE) ni  Euronesti parlamentaarsõn täüskogon (DEPA).Tä oll' siseturu- ja ostjakaitsõkomisjoni (IMCO) ni Ameeriga Ütisriikega läbikäümiskomisjoni (D-US) asõmõlõ pant liigõq. Lisas oll' Kallas Õuruupa Parlamendi digitaalsõ agenda tüürühmän ja oll' nuuri tüürühmä asõesimiis. 

[[2017]]. aasta sügüse vali poliitigaaokiri Politico Kalda ütes Brüsseli tähtsämbäs naasõs.<ref>https://www.politico.eu/list/women-who-shape-brussels-2017-ranking/tech-titans/</ref> 2017. aastaga urbõkuun kirot' VoteWatch, et Kallas oll' digi- ja telekommunikatsioonipoliitiga valdkunnan mõukusõlt kuvvõs saadik.<ref>https://www.votewatch.eu/blog/powerful-but-divided-the-eu-parliamentarians-who-influence-digital-and-telecommunication-policy/</ref>

[[2018]]. aastaga märtekuun tull' vällä Kalda raamat "MEP. 4 aastakka Õuruupa Parlamendin", kon tä kõnõlõs uma elost ja tüüst Brüsselin.<ref>https://www.goodreads.com/book/show/42956792-mep-4-aastat-euroopa-parlamendis</ref>

[[2019]]. aastaga urbõkuu XIV Riigikogo valimiisil saiõq Kallas ni Reformieräkund kõgõ rohkõmb helle<ref>https://poliitika.postimees.ee/6536473/riigikogu-valimisralli-voitsid-kindlalt-ja-ulekaalukalt-kaja-kallas-ja-reformierakond</ref>, selle nimmas president Kaljulaiu Kersti pääministrikandidaadis Kalda<ref>https://www.delfi.ee/news/paevauudised/eesti/delfi-fotod-president-kaljulaid-tegi-kaja-kallasele-ettepaneku-valitsuse-moodustamiseks?id=85821783</ref>. Valitsusliido teiq hoobis [[Keskeräkund]], [[Esämaa]] ja [[EKRE]] ja pääministris sai [[Ratta Jüri]].<ref>https://www.err.ee/934718/juri-ratase-valitsus-andis-ametivande</ref>

14. vahtsõaastakuu pääväl [[2021]] tekk' president Kaljulaid Kaldalõ ettepaneki järgmäne Eesti valitsus kokko pandaq.<ref>https://www.ohtuleht.ee/1023085/video-president-kaljulaid-teen-ettepaneku-moodustada-uus-valitsus-kaja-kallasele</ref> 25. vahtsõaastakuu pääväl and' Riigikogo Kaldalõ volitusõq vahtsõ valitsusõ kokkopanõkis.<ref>https://www.err.ee/1608085642/riigikogu-andis-kallasele-volitused-valitsuse-moodustamiseks</ref> Kallas ütel', et vahtsõl valitsusõl om vaia üle saiaq nelläst kriisist: COVID–19, väärtüisi kriis, majanduskriis ni korruptsiuun.<ref>https://epl.delfi.ee/artikkel/92361791/kaja-kallas-oleme-koielkondijad-kuristiku-kohal-peame-lahendama-neli-suurt-probleemi-neli-kriisi</ref> 26. vahtsõaastakuu pääväl and' Kalda Kaja amõtivandõ ni timäst sai Eesti Vabariigi edimäne naispääministri. Edimäne ministrin külänkäük vällämaalõ oll' [[19. radokuu päiv|19. radokuu pääväl]] [[2021]], ku Kallas sõit' [[Soomõ|Suumõ]] pääministri [[Marini Sanna]] ja presidendi [[Niinistö Sauliga]] kohtuma.<ref>https://www.err.ee/1608116428/otse-kell-12-25-kallase-ja-marini-pressikonverents</ref> 

== Uma elo ==
Kalda Kaja esä om inneskine Reformieräkunna esimiis ja Eesti pääministri 2002–2003 [[Kalda Siim]]. Kajal om veli Ülo.

2011. aastagast elli üten Veskimäe Taaviga, 8. märtekuu pääväl 2011 sündü näil poig Sten. 2014. aastagal lätsiq nä lakja.<ref>https://www.elu24.ee/2834647/taavi-veskimagi-ja-kaja-kallas-teatasid-twitteris-lahkuminekust</ref>

14. süküskuu pääväl 2018 läts Kallas mehele [[Halliku Arvolõ]].<ref>https://menu.err.ee/861640/galerii-kaja-kallas-abiellus</ref>

Kallas mõist pääle [[Eesti kiil|eesti keele]] ka [[Inglüse kiil|inglüse]], [[Soomõ kiil|soomõ]], [[Prantsusõ kiil|prantsusõ]] ja [[Vinne kiil|vinne]] kiilt.<ref>https://kajakallas.ee/elulugu/keeleoskus/</ref>

Tälle miildüseq viil [[golf]], [[suusataminõ]], [[trullsõit]], [[mõistatusõq]] ja [[aolugu]].<ref>https://kajakallas.ee/elulugu/huvid/</ref>

== Lätteq ==
<references />

== Lingiq ==
{{commons|Category:Kaja Kallas}}
*[https://kajakallas.ee/ Kalda Kaja kodoleht]
*[https://twitter.com/kajakallas Kalda Kaja Twitteri konto]

[[Katõgooria:Ministriq]]
[[Katõgooria:Poliitiguq]]
[[Katõgooria:Eesti poliitiguq]]
[[Katõgooria:Kalda Kaja valitsus]]
[[Katõgooria:Eesti pääministriq]]
