Lihavõtõq ommaq ristiuson liikuvaq pühäq, miä nakkavaq edimädse täüskuu pühäpäiväga peräst keväjäst käänüpäivä. Taa päivä värv’ om valgõ.

Eesti keelen om lihavõtil mitmõviisilidsi rahvaperälidsi nimitüsi nigu kevädpühäq, munapühäq, kiigepühäq. Katoligu ja vinneusukerigu kombõ perrä lõpp’ lihavõtiga [[paast]], võis jälleq süvväq lihha. 
Inemiseq valmisti pühidõsüügi vanastõ munnest ja piimäst. Lõuna-Eestin oll’ kombõs noidõ pühhi aigu ehitäq [[kiik]].
Põraaigu inemiseq käüväq kabõliaian ja tuuväq tarõhe paiu ossi. 
Seoilmaaolinõ kommõ om viil munne värvmine, noidõ tikkõlõminõ ja sõbrule ja sugulaisile kinkminõ. Mõnen kohan inemiseq viiväq noid ka matusõ pääle. Latsil võis kävvüq ka lihavõti [[jänes]] ja tuvvaq magahuisi. 
Lihavõtõq näütäväq ka keväjä algust ja taa pühä tunnismärgiq ommaq tsiigupujaq, jäneseq ja värvilidseq munaq.

Nelikümmend päivä peräst lihavõtti (neläpäiväl) om Taivamineminpühä ehk Suur Ristipäiv. 

Lihavõtõq ommaq vinneusukerigo suurimp pühä, samaaigu kun [[jõuluq]] ommaq suurimp pühä Katoligu kerigon.
