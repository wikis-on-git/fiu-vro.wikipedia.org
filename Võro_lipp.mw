[[Image:Võrumaa lipp.svg|thumb|150px|right|Võro maakunna lipp]]
[[Image:Flag of et-Võru.svg|thumb|150px|right|Võro liina lipp]]
[[Image:Flag of Võros.svg|thumb|150px|right|Võro lipu - võro keele, võrokõisi ja Võromaa lipu kavand' 2004. aastagast]]

'''Võro lipp''' vai ka '''võrokõisi lipp''' om lipp, miä om mõtõld sümbolis võro keelele, tuu kõnõlõjilõ ja näide maalõ - vanalõ [[Võromaa]]lõ, miä om võro keele- ja kultuuriala.

Võro lipp olõ-i sama, miä parhilladsõ Võro vai Põlva maakunna lipp. Naaq ommaq külh maakunnaq, kon kõgõ inämb võro kiilt kõnõldas, a naidõ lipuq ei sünnüq võro keele ja tuu kõnõlõjidõ sümbolis, selle et naaq ommaq samasugudsõq ku Eesti kõiki tõisi maakundõ ammõtlidsõq lipuq (valgõ ja rohilinõ, ainugõnõ vaih, miä maakundõ lippõ ütstõõsõst eräldäs, om lipu keskehe pant maakunna vapp). Võro lipp olõq ka-ai sama, miä Võro liina lipp.

Niikavva, ku ammõtlist võro lippu viil olõman olõ-õs, pakuti vällä kavandiid, minkast ütte naati ka jo mõnõn paigan mitteammõtligult pruukma. Tuu võro lipu kavand, miä om luud 2004. aastagal (luujaq: Fastrõ Mariko, Jüvä Sullõv ja Oro Laivi) om näüdüsses tuud ka seon artiklin ja ärq trüküt Õuruupa vähämbüisi võrgolehe [[Eurominority]] plakatidõ pääl.

== Lipukonkurss ==
2012. aastaga kuulutõdi vällä võrokõisi lipu konkurss. Sinnäq saadõti 53 võistlustüüd 32 autori käest. Päält tuud valõ lipu valimisõ komisjon, vällä kats võidutüüd ja kõnõli autoridõga, kuis lipukavandit parõmbas saiaq. Plakat katõ võidutüüga panti aolehe [[Uma Leht]] vaihõlõ ja naidõ katõ kavandi siäst saiq võrokõsõq hindäle lipu vällä valliq.

==Kaeq viil==
*[[Võro liina lipp]]

[[Category:Võromaa]]
[[Category:Võro kiil]]
[[Category:Lipuq]]
[[Category:Võromaa lipuq]]

[[et:Võru lipp]]
