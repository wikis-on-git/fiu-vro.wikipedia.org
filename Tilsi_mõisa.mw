[[Pilt:Tilsi_mõisa_päähoonõq.jpg|thumb|300px|Tilsi mõisa päähoonõq 2007. a.]] 

'''Tilsi mõisa''' (sks. k. ''Tilsi'') oll' [[perismõisa]] [[Põlva kihlkund|Põlva kihlkunnan]] põrõhõlladsõ [[Laheda vald|Laheda valla]] alal. Mõisa jaeti ärq [[Väimälä mõisa]]st [[1749]]. a. Mõisahuunõq ommavaq [[Tilsi]] külän.

==Inemiseq==

*Edimäne umanik oll' von Schillingi tütär Mülleri Charlotte Amalie.
*1765 ost' mõisa Schmidti Johann Jacob.
*1833-1919 oll' mõisa von Rothõ käen.
*1889-1919 oll' perämädses umanigus Rothi Woldemar Friedrich.  

==Huunõq==

Pikk ütekõrdnõ puust härbän om ehitet mitmõn jaon. Vanõmbaq osaq võivaq ollaq perit [[18. aastagasada|18. aastagasaast]], lõpligu kujo sai hoonõq [[19. aastagasada|19. aastagasaa]] tõsõl poolõl. Tii ja Tilsi [[Pikkjärv]]e vaihhõl om olnuq hulka kõrvalhuunit ja väikene park. Innembide ommaq mõisahuunõq paistunuq järve poolõ, a sinnäq ette ommaq puuq kasunuq. Vana Tarto-Võro tii päält lätt Tilssi 3 km pikkunõ tii, mink perämädseq paarsada miitret ommaq tsihtnüq õkvalt päähuunõ keskpaika.  

[[1921]]. aastagast pääle oll' mõisahuunõn latsikodo. Ku [[1978]]. a. ehitedi sinnäqsamma kõrvalõ latsikodo vahtsõnõ hoonõq, jäiväq mõisahuunõq tühäs. Alalõ om püsünü illos väreht ja mitmõq kõrvalhuunõq, midä om sõski ümbre ehitet.

==Kar'amõisaq==

*Siastõ
*Oti
*Vana-Valsi
*Vahtsõ-Valsi

==Kaeq viil==

*[[Põlva kihlkunna mõisaq]]

==Välisllingiq==

*[http://www.mois.ee/voru/tilsi.shtml Tilsi mõisa] kotsilõ või kaiaq Eesti mõisaportaalist

[[Category:Mõisaq]]
