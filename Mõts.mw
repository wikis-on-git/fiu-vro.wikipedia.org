[[Pilt:Pillapalu_metsasiht.jpg|pisi|Eesti kuusõmõts]]
'''Mõts''' om ökosüstem, miä sais kuun kasuvidõ [[Puu|puiõga]] maast ja tuu elostigust ([[Kasvoq|kasvistust]], eläjist, seenist). Mõts om üteliisi puiõ elokund, miä om suurõmb ku 0,5 ha, kon puiõ korgus om üle 5 m ja puukruunõ alonõ pindala üle 10% kõgõst alast. Mõtsa mõistõ ala kuulu-ui puuviläaiaq ja liinapargiq.

Mõtsaga om katõt kõgõst [[Maisõmaa|maisõmaast]] 30%, a Maa aoluun om olnuq aigõ, ku mõtso all om olnuq puul kõgõst maisõmaast. Mõtsaq ommaq Maa elo jaos väega tähtsäq. Mõtson tegünes elos tarvilinõ orgaanilinõ ainõq ja muld ni mõtsaq hoitvaq taad mulda ärqhuhtmisõ iist; mõtsaq andvaq hapasnikku ja hoitvaq atmosfaari gaasilist kuunsaiso tasakaalun, mõtsaq mõotasõq vihma hulka ja vii juuskmist ni tossamist, ni tuuläbi ka kliimat. 

== Levik ==
[[Pilt:Sunntiger.jpg|pisi|Puupiir mäkin]]
Mõtsa või läüdäq egält puult, kon om küländ vihma ja lämmnd - vähämbält kats kuud aigo, ku lämmind  om päält 10 kraadi. Mäkin kasusõq mõtsaq kooniq puupiiri korgusõni, ehk küünüseq nii korgõhe mäkkihe, kon viil puuq lämmä ja niiskusõ poolõst kassuq saavaq.

=== Levik lakjuskraatõ perrä ===
* taiga ehk boreaalsõq mõtsaq 50–70 põh'alakjus
* parravüü mõtsaq 35–60 lakjus
* lähkütroopilidsõq mõtsaq 25–40 lakjus
* troopilidsõq mõtsaq 0–30 lakjus

==== Taigamõtsaq ====
[[Pilt:Distribution_Taiga.png|pisi|Taiga ehk boreaalsõ mõtsa levik]]
[[Pilt:Autumn_in_mixed_forest2.jpg|pisi|Sügüsene parravüü segämõts]]
[[Pilt:Temperate_rainforest_map.svg|pisi|Niiskõ lähkütroopilidse mõtsa levik]]
[[Pilt:Rain_forest_location_map.png|pisi|Troopilidsõ vihmamõtsa levik]]

== Tähtsüs inemisele ==
Päält tuu, et inemine saa mõtsast puud palotamisõs, ehtämises ja tüüstüse jaos, om mõtsal väega suur esteetiline väärtüs. Inemine saa mõtsan matkadaq, siini ja marjo kor'adaq, ja vapa aigo viitäq. Mõtsaq hoitvaq ja puhastasõq mulda, vett ja õhku, miä om ka inemise jaos hädätarvilik. Mõtsan saa inemine ollaq kavvõmbah kunstligust tetüskeskkunnast ni rahustaq ja tervendäq umma miilt ja tundaq umma loomulikku luuduslist keskkunda, kost tä om peri. 

== Lätteq ==
{{viited|allikad=<ref name="eElurikkus">{{netiviide | URL = http://elurikkus.ut.ee/elurikkus.php?lang=est | Pealkiri = ''Mets'' (Laanisto, Lauri) | Väljaanne = eElurikkus}}</ref>
<ref name="okoloogialeksikon">Masing, V. Ökoloogialeksikon (1992) Tallinn: Eesti Entsüklopeediakirjastus.</ref>
<ref name="FAO">{{netiviide | URL = http://fao.org/index_en.htm | Pealkiri = ÜRO Toidu- ja Põllumajandusorganisatsioon}}</ref>
<ref name="boreal">{{netiviide | URL = http://borealforest.org | Pealkiri = Faculty of Natural Resources Management Lakehead University | Koht = Kanada}}</ref>
<ref name="loeng">Pärtel, M. Metsabioomid I (2012) loengumaterjal Tartu: Tartu Ülikool</ref>
<ref name="suk">{{netiviide | URL = http://woodlandinfo.org/publications/FEM/FEM_078.pdf| Pealkiri = ''Forest succession''| Autor = Martin, J. Gower, T.| Failitüüp = PDF| Aeg = (1996)| Väljaandja = University of Wisconsin-Madison}}</ref>
<ref name="GOPKa">[https://www.riigiteataja.ee/akt/129062014041?leiaKehtiv Metsaseadus] elektroonilises Riigi Teatajas</ref>
<ref name="MwgAD">[http://www.fao.org/docrep/007/ae156e/AE156E03.htm#P528_23846 Terms and Definitions for the National Reporting tables for FRA 2005]</ref>}}

== Välislingiq ==
* [https://www.riigiteataja.ee/akt/129062014041?leiaKehtiv Mõtsasäädüs] elektroonilidsen Riigi Teatajan
* [http://www.hot.ee/seadustekogu/skxi-2-1.html Müõtsasäädüs] (SK XI 2, 1)
