[[Pilt:Gryllotalpa gryllotalpa MHNT.jpg|pisi|Kaaratsori]]
'''Kaaratsori''' (tiidüskeelen ''Gryllotalpa Gryllotalpa'') om väegadõ huvitava vällänägemisega maa all elläv [[mutik]]. Tä eläs üte-katõ tsentimiitri lakjutsin käügen, midä tä kaib kooniq paari miitri süvvüste. Esiki seo mutigu nime lõpp ladina keelen – talpa - tähendäs [[müger|mükrä]]. Eestin või kaarasorri trehvädäq õnnõ lõunõ puul Imäjõkõ.
 
Kaaratsori om kõgõsüüjä. Tä või süvväq tõisi mutikit, marjo ja köögiviljo. Tuuperäst olõ-õiq aidniguq õnnõliguq, kui tedä umsn aian nägeväq. Suvõõdagidõ või kuuldaq, kuis kaaratsori tsiristäs. Tuud tege tä tagomaidsi jalgo kokko hõõrdõn. Kaaratsori om küländ hainaritsigu muudu, õnnõ suurõmb, pruun ja edimädseq jalaq omma laembaq. Täl ommaq ka tundlaq nii iin kui ka takan, et saasiq maa all oosõ seen parõmbalõ liikuq. 

[[katõgooria:mutigaq]]
