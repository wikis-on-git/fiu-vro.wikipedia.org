'''Inemise nõna''' om [[inemine|inemise]] [[haisutundminõ|haisutundmisõ]] riist.

Nõna päälmäne jago om kõvast luust, alomanõ krõmpsluunõ; sisest om timä üte servil saisva vahesaina läbi kattõ jakko jaet; kummalgi jaol ehk nõnakoobal om kats lävve, tõnõ välän puul päälmätse moka kottal, tõnõ [[inemise pää|pää]] sisen, kurgun, moidõ oonõsuiõ ligi, miä [[kõrv]]ost tulõvaq. Tuust sõs ka tulõ, et aivastõtõn as'aq, miä meil suun ommaq, nõnast vällä võivaq tullaq, ehk et tol, kinkal nõna [[veri|verd]] juusk, verd ka suuhtõ tulõ. 

Sisest om nõna üte nahaga voodõrdõt, miä [[silm]]ist alla tulõvidõ pisaridõ ja mitmõst näärmest vällähimmitsevä nõnalimo läbi alati niiskõ saa hoiõtus. Tuud nahka nimitetäs haisutundmisõ nahas, tuuperäst et timä sisen om haisutundmisõ [[närv]] mitmõhõ harro lakja laotõt. As'ost, miä haisasõq ehk lõhnasõq, nõsõs alati üts peenikene nägemätä toss ehk tolmu pilv üles, miä õhon lakja lagonõs ja hõngu tõmmatõn nõnna tõmbamiq, kon noist väikeisist kibõnist, miä sääl haisutundmisõ naha külge putusõq, haisutundmisõ närv arvo saa, mis hais ehk lõhn om. 

Haisuq ja lõhnaq ei olõq mitte kõigilõ inemiisile ütteviisi hääq ehk halvaq. Sagõdahe võimiq tähele pandaq, et lõhn, miä mõnõlõ hää ja armas, tõsõlõ väega vasta om. Lövvüs inemiisi, kiä mõnd haisu kannatadagi ei võiq ja, kui nimäq sõski tedä piät nõnna tõmbama, ärq minestüseq.

[[Katõgooria:Inemine]]

[[en:Human nose]]
