[[Pilt:Savolaismurteet.svg|pisi|392x392px|Kon Savo murdit kõnõldas]]
'''Savo murdõq''' ([[Soomõ kiil|soomõ keelen]] ''savolaismurteet'') ommaq rühm soomõ keele [[Soomõ hummogumurdõq|hummogumurdit]], midä kõnõldas pääle [[Savo maakund|Savo maakunna]] viil ka Kesk-[[Soomõ|Soomõn]], Põh'a-[[Kar'ala|Kar'alan]], Kainuun, Lõunõ-Põh'amaal ja Koillismaal. 

== Alarühmäq ==

# Põh'a-Savo murdõq
# Lõuna-Savo murdõq
# Savonlinna kandi murdõq
# Hummogupoolidsõq Savo murdõq vai Põh'a-Kar'ala murdõq
# Kainuu murdõq
# Kesk-Soomõ murdõq
# Päijät-Häme murdõq
# Keuruu–Evijärve murdõq
# Vermlandi Savo murdõq

== Tunnussõq ==

=== ''T'' nõrk vastõq ===
Ku soomõ kiräkeelen om ''t'' nõrk vastõq ''d'', näütüses ''pata'': ''padan'', sis Savo murdõq ommaq ''d'' ärq kaotanuq vai millegi muugaq asõndanuq.

''Mahtaako '''suaha''' kalloo?'' 'Ei tiiä, kas kallo ka saa'. (Soomõ kiräkeelen olnuq seo ''saada'')

=== ''Ts'' vastõq ===
Ku kiräkeelen om ''ts'', näütüses ''metsä'' 'mõts', om Savo murdin seo asõmal ''ht'': ''mehtä''.

Tyttö männöö '''mehtään''' 'Tütrik lätt mõtsa' 

=== Vahõqhelü ===
Ku võro keelen võit üteldäq ''külm, Volvo, silmäq'', sis Savon tulõ sinnä helü vaihõlõ: ''kylymä, Volovo, silimät''.

=== Katsikvabahelle reduktsioon ===
Nuuq katsikvabahelüq, mink lõpun om ''i'', ''u'' vai ''ü'' (soomõ kiräviie perrä ''y''), ommaq muuunuq ''e'', ''o''- vai ''ö''-lõpulidsõs:

''Kyllä Savonmua on '''oekein''' toloku immeisten mua.'' 

== Savo murrõq kultuurin ==
Suumlaisi eepos "Kalõvala" om tõlgit ka Savo murdõhe.

Ka muial maailman tunnõt "Ievan polkka" (võro keelen "Eeva polka") om laulõt Savo murdõn.

Soomõn tetäs savolaisi üle kõik aig nall'a, et nä ei mõistaq midägi õkva är üteldäq. Üle soomõ om tunnõt Savokiilne lausõq "''Suattaapi olla että on, suattaapi olla että ei''" 'Vai ollaq et om, a vai olla olõ-õiq."

[[Katõgooria:Soomõ kiil]]
