[[Pilt:Savolaismurteet.svg|pisi|392x392px|Kon Savvo murdit kõnõldas]]
'''Savvo murdõq''' ([[Soomõ kiil|soomõ keelen]] ''savolaismurteet'') ommaq rühm soomõ keele [[Soomõ hummogumurdõq|hummogumurdit]], midä kõnõldas pääle [[Savo maakund|Savo maakunna]] viil ka Kesk-[[Soomõ|Soomõn]], Põh'a-[[Kar'ala|Kar'alan]], Kainuun, Lõunõ-Põh'amaal ja Koillismaal. 

== Alarühmäq ==

# Põh'a-Savvo murdõq
# Lõuna-Savvo murdõq
# Savonlinna kandi murdõq
# Hummogupoolidsõq Savvo murdõq vai Põh'a-Kar'ala murdõq
# Kainuu murdõq
# Kesk-Soomõ murdõq
# Päijät-Häme murdõq
# Keuruu–Evijärve murdõq
# Vermlandi Savvo murdõq

== Tunnussõq ==

=== ''T'' nõrk vastõq ===
Ku soomõ kiräkeelen om ''t'' nõrk vastõq ''d'', näütüses ''pata'': ''padan'', sis Savvo murdõq ommaq ''d'' ärq kaotanuq vai millegi muugaq asõndanuq.

''Mahtaako '''suaha''' kalloo?'' 'Ei tiiä, kas kallo ka saa'. (Soomõ kiräkeelen olnuq seo ''saada'')

=== ''Ts'' vastõq ===
Ku kiräkeelen om ''ts'', näütüses ''metsä'' 'mõts', om Savvo murdin seo asõmal ''ht'': ''mehtä''.

Tyttö männöö '''mehtään''' 'Tütrik lätt mõtsa' 

=== Vahõqhelü ===
Ku võro keelen võit üteldäq ''külm, Volvo, silmäq'', sis Savon tulõ sinnä helü vaihõlõ: ''kylymä, Volovo, silimät''.

=== Katsikvabahelle reduktsioon ===
Nuuq katsikvabahelüq, mink lõpun om ''i'', ''u'' vai ''ü'' (soomõ kiräviie perrä ''y''), ommaq muuunuq ''e'', ''o''- vai ''ö''-lõpulidsõs:

''Kyllä Savonmua on '''oekein''' toloku immeisten mua.'' 

== Savvo murrõq kultuurin ==
Suumlaisi eepos "Kalõvala" om tõlgit ka Savvo murdõhe.

Ka muial maailman tunnõt "Ievan polkka" (võro keelen "Eeva polka") om laulõt Savvo murdõn.

Soomõn tetäs savolaisi üle kõik aig nall'a, et nä ei mõistaq midägi õkva är üteldäq. Üle soomõ om tunnõt savvokiilne lausõq "''Suattaapi olla että on, suattaapi olla että ei''" 'Vai ollaq et om, a vai olla olõ-õiq."

[[Katõgooria:Soomõ kiil]]
