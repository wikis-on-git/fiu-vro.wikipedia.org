'''Ütenkäänüs''' vai '''ütenütlejä''' vai '''komitatiiv''' om [[käänüs]], mink päämäne mõtõq om näüdädäq minkagiq kuun olõmist  ja vastas küsümüsele ''kinkaq? minkaq?'': ''mehegaq'', ''kodogaq'', ''inemisegaq''.

== Ütenkäänüs võro keelen ==
Ütenkäänüsse lõpp om [[Võro kiil|võro keelen]] -''gaq'', miä pandas mano [[Umasütlejä käänüs|umakäänüssele]]: ''kuldsõgaq'', ''saapagaq'', ''keelegaq''.

[[Kurgupeethelü|Kurgupeethellü]] ''q'' üteldäs ütenkäänüsse lõpun vällä rohkõmb Setomaal ja hummoguvõro keelen, õdaguvõro keelen om taad veidemb, sääl üteldäs rohkõmb ''kuldsõga'', ''saapaga,'' ''keelega.''
{| class="wikitable"
|+
!Nimekäänüs
!Umakäänüs
!Piirikäänüs
|-
|Kuldnõ
|Kuldsõ
|Kuldsõ'''gaq'''
|-
|Saabas
|Saapa
|Saapa'''gaq'''
|-
|Kiil
|Keele
|Keele'''gaq'''
|}
Ütenkäänüsse lõpp ei olõnõq tuust, kas sõna tüvi om ede- vai tagapoolnõ (kas täppega täheq vai eiq). Om õnnõ tagapuulnõ lõpp -''gaq''. Õnnõ õdaguvõro kõgõ õdakpuulsõman variandin või ollaq ütenkäänüsse lõpp [[Mulgi kiil|mulgi keele]] muudu ''-ge'': ''meelege, keelege.''

== Lätteq ==
Iva, Sulev 2007. Võro kirjakeele sõnamuutmissüsteem. Dissertationes Philologiae Estonicae Universitatis Tartuensis, 20. Tartu: Tartu Ülikooli Kirjastus.
[[Katõgooria:Käänüsseq]]
