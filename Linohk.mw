[[pilt:Rubus saxatilis02.jpg|thumb|300px|Linohk]]

'''Linohk''' (vai '''linnohk''', '''linnuk''', '''tsirgumari''', '''luumari''' vai '''kivimari''', ladina k. ''Rubus saxatilis'') om pia üle terve [[Õuraasia]] põh'apoolidsõ jao kassuv verevide marjoga kasv ruushäitsmeliidsi sugukunna molohka perrekunnast. Mari ja kasv esiq om [[molohk]]a muudu, a kasus kuivõmba maa pääl ja mar'aq ummaq vereväq ja hapnõmbaq.

Linohk om harilik mari nii Võromaa ku terve Eesti mõtson. Linohk om süüdäv mari, a tedä süvväs ja kor'atas veidüq. Mari om samasugutsidõ kivitside siimnidega nigu molohk, a hapnõmba maiguga. Mar'aq saavaq valmis süäsuvõ paiko, ütel aol [[mustik|mustikidõ]] ja [[vabarn]]<nowiki/>idõga.

[[katõgooria:mar'aq]]
