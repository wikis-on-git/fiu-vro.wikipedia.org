'''Aastak''' om aomõõt. Üts aastak om aig, miä kulus [[Maa]]l üte tiiro tegemises ümbre [[Päiv|Päävä]]. Aastaga pikkus om 365 ja 366 [[päiv (aomõõt)|päävä]] vaihhõl. Lajõmban mõttõn või kõnõldaq kah mõnõ muu [[hod'otäht|hod'otähe]] aastagast, nt. [[Jupiter]]i aastak om aig, miä kulus Jupiteril üte tiiro tegemises ümbre päävä.

[[Kallendriaastak|Kallendriaastagan]] om 12 [[kuu (aomõõt)|kuud]]. Tavalidsõn kallendriaastagan om 365 päivä, [[liigaastak|liigaastagan]] 366 päivä.

== Mõistatuisi aastaga kotsilõ == 
* ''Üts tamm, katstõiskümme harro, õgah haroh nelli pessä, õgah pesäh säitse munna?'' (Aestak, katstõistkümme kuud, nelli nädälit, säidse päivä. [[Setomaa]], 1936.)
* ''Üts puu, katstõiskümme ossa, egäl ossal neli pessä, egäl pesäl säidse munna, egäl munal esiq nimi?'' (Ajastaig, kuu, nätäl, päiv. [[Urvastõ kihlkund]], 1888.)<ref>Krikmanni Arvo, "[[Tere teele, tere meele, tere egalõ talolõ]]". Eesti Kirändüsmuusõum, Tarto 2000, lk. 89.</ref>

== Lätteq ==
<references>

[[Katõgooria:Aomõõduq]]
