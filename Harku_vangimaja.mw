{{Vangimaja  
 | nimi = Harku vangimaja
 | kotus = [[Harku]] allõv, [[Harjomaa]]
 | alostamisaig = 1920
 | tüüp = kinnine 
 | vangiq = süüdümõistõtuq naasõq
 | kotussidõ arv = 166
}}

'''Harku vangimaja''' om vangimaja [[Harku]] alõvin [[Harjomaa]]l. 

Kinnipidämise alostusõs Harkun või pitäq aastat 1926, ku tahaq ehitedi sunnitüüvangimaja. 1920.–30. aastil om Harkun esiq aigõl olnuq täüskasunuisi vangimaja, kur’ategijide parandusmaja ni tüüpõlgjidõ ja joodikidõ tüülaagri. 1965. aastast pääle ommaq Harku vangimajan karistust kandnuq õnnõ [[naanõ|naasõq]].

Harku vangimaja asus [[Talliin]]a küle all (u 12 km Talliinast) 8,3 hektäri suurudsõ maa-ala pääl Harku alõvi päävänõsõngupoolidsõl külel.

Harku vangimaja om tõistmuudu ku tõsõq viil tuuperäst, et vangiq ommaq sääl naasõq ja vangimajan saavaq kuni 4-aastadsõq [[lats]]õq olla uma imä man – näide jaos om olõman erälde osakund seoilmaaoliidsi ruumõga.

Hoimastihädäga vangele om tett 8-kotussõlinõ sõltuvusrehabilitatsiooniosakund. Sääl viiäs läbi kimmäst opikavva, miä avitas näil uma sõltuvusõga toimõ tullaq ja tuust vallalõ saiaq.

Harku vangimajan saa nii põhi- ja keskkoolitust ku oppi umblõjas ja katlakütjäs. Pääle ummõlustüü massõtas vangele ka tüü iist katlamajan, köögin ja mõsumajan ni maa-ala ja ruumõ kraam’mise iist.


[[Katõgooria:Eesti vangimajaq]]

[[et:Harku vangla]]
