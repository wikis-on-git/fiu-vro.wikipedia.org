[[Pilt:Pormujarv-suguse.jpg|thumb|right|400px|Põrmujärv ilda sügüse põh'aõdagu puult kaiõn]]
[[Pilt:Pormujarve pohaotsa pikendus.jpg|thumb|right|400px|Põrmujärve põh'aotsa pikendüs järve puhastustöie aigo 2007. aastaga urbõkuun]]

'''Põrmujärv''' (vai Tsopa järv) om luuduslinõ järv õkvalt kesk muido tasast ja lakõt [[Navi]] küllä, küländ süvän, pikän ja äkiliidsi perviga oron. Põrmujärvest lõunõ poolõ juusk uja hulga vähämbähe [[Kogõrijärv]]e ja säält edesi [[Võhandu]] jõkkõ. 
Põrmujärve nimes om vanno kaartõ pääle kirotõt Tsopa-Koroli (Zoppa-Korroli) järv.

Kõik Navi järveq ommaq väega muadsõq ja kinniqkasunuisi viiriga, tuuperäst alostõdi 2006. aastagal Põrmujärve puhastamisõ ja vii nõstmisõga, et saiaq küläle kõrralik avalik ujomisjärv.

Põrmujärvest põh'a poolõ om tett kõrralik ja süvä paisjärv. Et tuu om Padari Ivari maiõ pääl, sis kutsutas tedä Padarijärves. Umanik esiq um tedä kutsnuq ka Vahtsõ-Laadoga järves.

Põrmujärve õdaguperve pääl om hää viiga muistinõ ohvriläteq Silmäläteq, miä om riigi kaitsõ all. 

Parhilla jääs järve sügävüs keskeltläbi 2-2,5 miitre kanti. Kalaq, kiä järven eläseq: [[haug]], [[ahhun]], [[linnas]], [[ruusärg]], [[särg]], [[ogalik]], [[kogõr]], [[hõpõkogõr]], [[karp]], [[muamaim]] ja [[viidik]]. 

==Kaeq viil==
*[[Põlva kihlkunna järveq]]

[[katõgooria:Põlva kihlkunna järveq]]
