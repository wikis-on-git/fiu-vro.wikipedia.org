{{VõromaaJärv 
| nimi = Põrmujärv
| pilt = [[Pilt:Pormujarv-suguse.jpg|250px|Põrmujärv ilda sügüse põh'aõdagu puult kaiõn]]
| pildiallkiri = Põrmujärv ilda sügüse põh'aõdagu puult kaiõn
| kihlkund = Põlva
| järve_juuskvaq = 
| järvest_juuskvaq_vällä = 
| suurus = 2,8 ha
| pikkus = 
| lakjus = 
| keskmäne_süvvüs = 
| kõgõ_suurõmb_süvvüs = 2,5 m
| korgus_merepinnast =  
| lat_deg = 57
| lat_min = 52
| lat_sec = 42
| lon_deg = 26
| lon_min = 57
| lon_sec = 39
| vii_hulk = 
}}

<!--[[Pilt:Pormujarv-suguse.jpg|thumb|right|400px|Põrmujärv ilda sügüse põh'aõdagu puult kaiõn]]-->

'''Põrmujärv''' vai '''Tsopa järv''' om luuduslinõ [[järv]] [[Põlva kihlkund|Põlva kihlkunnan]] [[Võro vald|Võro vallan]]. Järv om õkvalt kesk muido tasast ja lakõt [[Navi]] küllä, küländ süvän, pikän ja äkiliidsi perviga oron. Põrmujärvest lõunõ poolõ juusk uja hulga vähämbähe [[Kogõrijärv]]e ja säält edesi [[Võhandu]] jõkkõ. 
Põrmujärve nimes om vanno kaartõ pääle kirotõt Tsopa-Koroli (Zoppa-Korroli) järv.

Kõik Navi järveq ommaq väega muadsõq ja kinniqkasunuisi viiriga, tuuperäst alostõdi 2006. aastagal Põrmujärve puhastamisõ ja vii nõstmisõga, et saiaq küläle kõrralik avalik ujomisjärv. Ujjoq sai Põrmujärveh siski õnnõ mõni aastak päält puhastamist. Päält tuud lei järve sisse sinivetik ni vesi lätt tuust egä keväjä rohilidsõs, haisvas ja läbipaistmatus. 

Põrmujärvest õkva kümmekund miitrit põh'a poolõ, tõõsõlõ poolõ tiid, om tett kõrralik ja süvä paisjärv, koh vesi um puhas ja saa ka ujjoq. Et tuu om [[Padari Ivari]] maiõ pääl, sis kutsutas tedä Padarijärves. Umanik esiq um tedä kutsnuq ka Vahtsõ-Laadoga järves.

Põrmujärve õdaguperve pääl om hää viiga muistinõ ohvriläteq Silmäläteq, miä om riigi kaitsõ all. 

Parhilla jääs järve sügävüs keskeltläbi 2-2,5 miitre kanti. Kalaq, kiä järven eläseq: [[haug]], [[ahhun]], [[linnas]], [[ruusärg]], [[särg]], [[ogalik]], [[kogõr]], [[hõpõkogõr]], [[karp]], [[muamaim]] ja [[viidik]]. 

==Legend kerigukelläst==
Rahvasuu kõnõlõs, et Põrmujärve om sõto aigo vana kerigukell käkit, miä tege järve pühäs, nii et ütski elolinõ sinnäq ärq ei upuq. Ni tuuperäst, kuigi mõlõmbal puul järve hulga inemiisi eläs, olõ-õi teedäq, et kiäki kunagi järve ärq uppunuq olõsiq (kaeq alt lättist).

==Kaeq viil==
*[[Põlva kihlkunna järveq]]

[[Pilt:Pormujarve pohaotsa pikendus.jpg|thumb|left|400px|Põrmujärve põh'aotsa pikendüs järve puhastustöie aigo 2007. aastaga urbõkuun]]

==Lätteq==
*[http://www.folklore.ee/lepp/polva/?sel_id=28&fbclid=IwAR3wXDJwKm_aVbhcqwEICJG9gaOlneTPMbq6mfLh1xpqWMIQYUs1dJR4pYo Legend Põrmujärve käkitüst kerigukelläst. LEPP - Lõunõ-Eesti perimüse portaal.]

[[katõgooria:Põlva kihlkunna järveq]]
