[[Pilt:La2-demis-karelian-isthmus.png|pisi|282x282px|Kar'ala maakaal om märgit rohilidsõgaq.]]
'''Kar'ala maakaal''' ([[Soomõ kiil|soomõ keelen]] ''Karjalankannas'', [[Vinne kiil|vinne keelen]] ''Карельский перешеек'', ''Karelski perešejek'', [[Roodsi kiil|roodsi keelen]] ''Karelska näset'') om maakaal Vinnemaal, Peterburist põh'an, [[Viro meri|Soomõ lahe]] ni [[Laadoga järv|Laadoga järve]] vaihõl. 

== Aolugu ==
Parhilla om terveq Kar'ala maakaal [[Vinnemaa]] käen, a inne [[Talvõsõda|Talvõsõta]] oll' suurõmb jago maakaalast [[Soomõ]] käen.

Inne sõta härgüt' [[Nõvvokogoliit]] umma piiri põh'a poolõ tougadaq ja pakk' Soomõlõ tuu iist maad. Soomõ es olõq peri ni Nõvvokogoliit alost' sõta, mink lõppõn jäi Soomõ tast maast ilma. Kar'ala maakaalal elli umbõs 300 000 inemist, kiä kõik (päält 700, kiä hinnäst vindläisis pidiq) kahandõdiq Suumõ.

[[Jakusõda|Jakusõa]] aol pruuve Soomõ ummi maid, sh ka Kar'ala maakaala tagasi saiaq, a kaot' sõa ni pidi maaq Nõvvokogoliidolõ tagasi andma. 40. aastidõ lõpun muudõti pia kõik soomõkiilseq kotusõnimeq ärq vinnekiildsis.

== Kar'ala maakaal kultuurin ==
[[Linna Väinö]] raamadu "Tiidmäldä sõamiis" ("''Tuntematon sotilas''") tegeläseq [[Roka Antti]] ni [[Susi ("Tiidmäldä sõamiis")|Soekäpp]] (Susi, Suden Tassu) ommaq peri Kar'ala maakannalt ni kõnõlõsõq paigapäälist äyrämöismurrõt.

[[Katõgooria:Kar'ala]]
[[Katõgooria:Vinnemaa]]
