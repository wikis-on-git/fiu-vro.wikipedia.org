[[Pilt:Germanic_languages_in_Europe_(cropped).png|pisi|420x420px|

* Germaani keeleq Õuruupan:
* <big>Õdagugermaani keeleq</big>
* ''alams'aksa kiil''
* ''inglüse kiil''
* ''friisi kiil''
* ''hollandi kiil''
* ''skoti kiil ''
* ''s'aksa kiil''
* <big>Põh'agermaani vai skandinaavia keeleq</big>
* Hummoguskandinaavia keeleq 
* ''roodsi kiil ''
* ''taani kiil''
* ''norra kiil''
* Õdaguskandinaavia
* ''islandi kiil''
* ''fääri kiil'']]
'''Germaani keeleq''' ommaq keelerühm [[Indoõuruupa keeleq|indoõuruupa kiilkunnan]]. Suurõmbaq keeleq ommaq [[Inglüse kiil|inglüse]] (umbõs 380 miljonit imäkeelist kõnõlõjat) ja [[S'aksa kiil|s'aksa]] (umbõs 100 miljonit imäkeelist kõnõlõjat). 

Germaani keeleq ommaq arvadaq peri [[Germaani algkiil|germaani algkeelest]], midä germaanlasõq kõnõliq umbõs 1500 aastakka tagasi [[Ravvaaig|ravvaaol]] [[Põh'a-Õuruupa|Põh'a-Õuruupan]]. 

Germaani keelil om kolm alarühmä: [[põh'agermaani]], [[õdagugermaani]] ja [[hummogugermaani]].

== Põh'agermaani keeleq ==
Põrõldsõq põr'agermaani vai skandinaavia keeleq ommaq tegünüq [[Vanapõh'a kiil|vanapõh'a keelest]], miä jagosi kolmõs päämurdõs – hummoguskandinaavia ([[Roodsi kiil|roodsi]], [[Taani kiil|taani]], [[Norra kiil|norra]] keeleq), õdaguskandinaavia ([[Islandi kiil|islandi]], [[Fääri kiil|fääri]]) ja välläkoolnus [[Vanagutni kiil|vanagutni keeles]], midä kõnõldi [[Ojamaa]] saarõ pääl. 

Vanaq norra asuniguq veiq hummogiskandinaavia murdõ [[Island|Islandilõ]] ja [[Fääri saarõq|Fääri saari]] pääle umbõs 800. aastagal. Seo ilma ao skandinaavia keelist om islandi kiil kõgõ rohkõmb vanapõh'a keele muudu.

Viil keskaol saiõq skandinaavlasõq ütstõõsõst küländ häste arvo, taad peeti ka ütes keeles – ''dǫnsk tunga'' (taani kiil) vai ''norrœnt mál'' (Põh'a kiil). Aigopiten lätsiq keeleq egäüts' rohkõmb esimuudu. Kirotadust tekstist saavaq taanlasõq, ruutslasõq ja norrakõsõq inämb-vähämb arvo, kõnõst arvosaaminõ olõnõs kõnõlõja murdõst. 

Vanna gutni kiilt kõnõldi Ojamaa saarõ pääl ja mitmõn paigan hummogu puul, kon vanaq [[viikingiq]] elliq.

=== Kõnõlõjaq ===
{| class="wikitable"
!Kiil
!Kõnõlõjit
!Ammõtlinõ staatus
|-
|roodsi
|9 200 000
|[[Roodsi]], [[Soomõ]], [[Õuruupa Liit]], [[Põh'amaiõ Nõvvokogo]]
|-
|taani
|5 600 000
|[[Taani]], [[Fääri saarõq]], [[Õuruupa Liit]],  [[Põh'amaiõ Nõvvokogo]]
|-
|norra
|5 000 000
|[[Norra]], [[Põh'amaiõ Nõvvokogo]]
|-
|islandi
|358 000
|[[Island]]
|-
|fääri
|90 000
|[[Fääri saarõq]]
|-
|'''Kokko'''
|'''20 248 500'''
|
|}

=== Keelenäüdüs ===
{| class="wikitable"
!Kiil
!Lausõq
|-
|võro (näüdüslausõ)
|Piimäkuu lõpun oll' niiskõ, hall suvõpäiv
|-
|roodsi
|''Det var en fuktig, grå sommardag i slutet av juni.''
|-
|taani
|''Det var en fugtig, grå sommerdag i slutningen af juni.''
|-
|norra ''bokmål''
|''Det var en fuktig, grå sommerdag i slutten av juni.''
|-
|norra ''nynorsk''
|''Det var ein fuktig, grå sommardag/sumardag i slutten av juni.''
|-
|islandi
|''Það var rakur, grár sumardagur í lok júní.''
|-
|fääri
|''Tað var ein rakur, gráur summardagur síðst í juni.''
|}

== Õdagugermaani keeleq ==
[[Pilt:Europe_germanic-languages_2.PNG|pisi|336x336px|Vereväst joonõst alapoolõ jääväq õdagugermaani keeleq]]
Õdagugermaani keele kõnõlõjit om kõigist germaani keelist kõgõ rohkõmb. Õdagugermaani keeli hulgan ommaq näütüses [[Inglüse kiil|inglüse]], [[S'aksa kiil|s'aksa]], [[Friisi keeleq|friisi]] ja [[Hollandi kiil|hollandi]] keeleq. 

* inglüse-friisi keeleq
** inglise/anglikaani keeleq
*** inglüse kiil
*** skoti kiil
** friisi kiil
*** õdagu-friisi kiil
*** hummogu-friisi kiil
*** põh'a-friisi kiil
* alamsaksa kiil
* alamfrangi kiil
** afrikaani kiil
** hollandi kiil
*** flaami kiil
* ülemsaksa kiil
** s'aksa kiil
** baieri kiil
** letseburgi kiil
** jidiši kiil

=== Keelenäüdüs ===
{| class="wikitable"
!võro (näüdüssõna)
!inglüse
!s'aksa
!hollandi
|-
|veri
|blood
|das Blut
|bloed
|-
|luu
|bone
|der Knochen
|been
|-
|aivõq
|brain
|das Gehirn
|hersenen
|-
|põsk
|cheek
|die Wange
|wang
|-
|rõnd
|chest
|die Brust
|borst
|-
|lõug
|chin
|das Kinn
|kin
|}

== Hummogugermaani keeleq ==
Hummogugermaani keeleq olliq [[Gooti kiil|gooti]], [[Vandaali kiil|vandaali]], [[Burgundi kiil|burgundi]] ja [[Krimmigooti kiil|krimmigooti]], miä ommaq kõik vällä koolnuq. Õnnõ gooti keelest om alalõ mõni kirälik jälg.

[[Katõgooria:Germaani keeleq]]
[[Katõgooria:Keeleq]]
