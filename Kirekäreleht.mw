Kirekäreleht'(maikell, kärekiil, convallaria) om mitmõaastasidõ risuumikasvõ pereq kolmõ liigiga (Liliaceae) sugukunnast, miä luuduslikult kasus Õuruupan, Põh'a-Aasian ja Jaapanin  valgusrikkin kotussin mõtsah ja kivitside mäenõlvo pääl. Hummogu-kirekäralill (C. majalis) om Eestin lajalt kassuv ilokasv. Hariligu kirekärelilli seen om mürgütsit glukkosiide, selle piäsi latsilõ innekõkkõ seletämä, et kirekärelilli marjo süümine voi-ollaq väega mürgüne (või tullaq ossõndaminõ, päähalu). Kirekärelill kõlbas väega häste pindride pääle, jalgrato viirde ja puiõ ala, selle et kannahtas häste varjo. Taht viläka huumusrikka maaga parasniiskõt kasvukotust. Tävveste külmäkimmäs, või jäiäq sama kasumiskotussõ pääle pall'odõs aastis. Teno kõvõmbalõ risoomikasvolõ või muutudaq prügühainas. Ostõtuid kasvõ tulõ pitäq kooniq istutamisõnõ jahhen ja pümmen ruumin. Kõgõ parõmb istutusaig om varahanõ kevväi vai süküs. Kimbu jaos vai vaasi om soovitav varsi mitte lõigadaq, a kitku.
Kavo kõrgus om 12-40 cm. Risuum om ruumav, nuur, haronõ, om hariligult 7-8 cm sügüse. Juurõstik om edesi lännuq narmasaatja. lehti om ütel kasvol 2-3, nuuq ommaq juurõ ja terävä tipuga. Lill häitses lehekuun- piimakuun. Häiermäq ommaq kuun 10-25 cm pikkudsõn hõrrõn üte külega ts'augan. Vili om verrev mari, mink seen om 2-6 seemend. Mar'a läbimõõt om hariligult 0,7-1,1 cm. Siimneq saavaq valmis süküskuun vai rehekuun. Siimneq ommaq sinist värvi ja tsõõriguq. Edesi lätt vegetatiivõlt risoomiga ja ka siimnidega.
Om harilik ilokasv ja haisas väega häste, teno toolõ tetäs muuhulgan tuu hõnguga siipe, hõnguõllõ, sampuunõ ja kriime.
