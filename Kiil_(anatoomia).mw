[[Pilt:Tongue.agr.jpg|thumb|Inemise kiil]]

'''Kiil''' om [[maitsminõ|maitsmisõ]] riist. 

[[inemine|Inemise]] keele naha pääl om hulga väikeisi käsnäkeisi, kohe maitsmisõ [[närv]]e orsaq sisse küünüseq. As'aq, miä mi suuhtõ võta, saavaq, kui nääq jo esiq vedeläq ehk püdeläq olõ-iq, [[sülg|süle]] läbi niisutõdus ja sulatõdus, putusõq maitsmisõ närve külge, närviq tallitasõq tundmisõ [[ai]]u poolõ, kon mi sõs [[magu|maust]] arvo saa. 

Mõlõmbil puul keele juurt saisvaq nuuq näärmeq, miä, ku [[kurk]] haigõ om, nii üles paisusõq, et inemine neelähtäq ei võiq ja hõngutõmbaminõgi rassõs lätt.

== Mõistatuisi keele kotsilõ == 
* ''Rakapenikene hauk läbi luutsõ aia?'' (Kiil. [[Urvastõ kihlkund]], 1890.)
* ''Verrev rakakõnõ hauk läbi luitsõ aia?'' (Kiil. [[Rõugõ kihlkund]], 1890.)
* ''Verrev pini hauk läbi valgõ aia?'' (Kiil. [[Võro]], 1906.)
* ''Verrev pinkäne hauk läbi varvolitsõ aiakõsõ?'' (Keelega kõnõlõmmõ läbi hammastõ. [[Setomaa]], 1930.)
* ''Väikene verrev pinikene hauk läbi luutsõ aia?'' (Kiil. Rõugõ kihlkund, 1957.)
* ''Pini hauk läbi luutsõ aia?'' (Kiil kõnõlõs. [[Põlva kihlkund]], 1889.) 
* ''Verrev litakõnõ hauk läbi luutsõ aia?'' (Kiil hammastõ takal. [[Karula kihlkund]], 1910.)
* ''Verrev hatt hauk läbi varbulidsõ aia?'' (Kõnõlõminõ. [[Vahtsõliina kihlkund]] vai Setomaa, 1894.)
* ''Tammõlast lontskoh, ei idanõq, ei mädäneq?'' (Inemise kiil. Põlva kihlkund, 1889.)
* ''Tammõleht lontskoh, ei märtneq, ei mädäneq?'' (Kiil suuh. Setomaa, 1935.)<ref>Krikmanni Arvo, "[[Tere teele, tere meele, tere egalõ talolõ]]". Eesti Kirändüsmuusõum, Tarto 2000, lk. 68, 120.</ref>

== Kirändüs ==

* [[Hurda Jakob]], "Inemisest", Tarto Kalender 1868; vahtsõst vällä annõt raamatun "[[Looja ees]]", Tarto, 2005.

== Lätteq == 
<references>

[[Katõgooria:Inemine]]

[[kk:Тіл]]
