'''Keskvõrrõq''' vai '''komparatiiv''' om [[umahussõna]] vai [[määrsõna]] võrdõlusastõq. Keskvõrrõq näütäs, et minkalgi om midägi rohkõmb vai veidemb kuq tõõsõl.

* ''Sannalisõq nõudsõq sannamehe käest '''kõvõmbat''' lõunõt.''  Tan lausõn om sõna ''kõva'' keskvõrdõ [[Osakäänüs|osakäänüssen]].
* ''Kaeq, saq olõt '''paksõmbas''' lännüq!'' Tan lausõn om sõna ''paks'' keskvõrdõ [[Saajakäänüs|saajakäänüssen]].

Mõnikõrd om umahussõna keskvõrdõst saanuq ka umaette pruukmisõn sõna:

* '''Parõmb''' um puuľ munna ku tühi kuuŕ.
* Üts' '''vanõmb''' naanõ sais' mul iin.

Umahussõnno võrdõlusastmõq ommaq ka [[algvõrrõq]] ni [[ülivõrrõq]].

== Keskvõrrõq võro keelen ==
Kõgõ hariligumb keskvõrdõ tunnus võro keelen om ''-mb'', miä liitüs umahussõna vai määrsõna [[Umakäänüs|umakäänüssele]]. 

Om ka kotussit, kom keskvõrdõ tunnussõs om midägi muud. Näütüses hummogupoolidsõmb Võromaa vai Setomaa, kon keskvõrdõ tunnussõs om ''-p'': ''vanõp miis''. 
{| class="wikitable"
|+Ütsüsen
!Algvõrrõq
!Keskvõrrõq
!Keskvõrdõ umakäänüs
!Keskvõrdõ osakäänüs
|-
|lämmi
|lämmämb
|lämmämbä
|lämmämbät / lämmämpä
|-
|vahtsõnõ
|vahtsõmb
|vahtsõmba
|vahtsõmbat / vahtsõmpa
|}
[[Katõgooria:Keeletiidüs]]
{| class="wikitable"
|+Mitmusõn
!Algvõrrõq
!Keskvõrrõq
!Keskvõrdõ umakäänüs
!Keskvõrdõ osakäänüs
|-
|lämmiq
|lämmimbäq
|lämmämbide / lämmämpi
|lämmämbit / lämmämpi
|-
|vahtsõq
|vahtsõmbaq
|vahtsõmbidõ
|vahtsõmbit / vahtsõmpi
|}
Om ka sõnno, kon umakäänüssen inne -''mb'' tunnust midägi muutus. Inämbjaolt ommaq njooq katõtsilbilidseq ''a-'' / ''ä-'' vai ''u-'' / ''ü-''tüvega sanaq. Sinnäq tulõ ''e'' / õ asõmalõ.
{| class="wikitable"
|+
!Algvõrrõq
!Keskvõrrõq
!Keskvõrdõ umakäänüs
!Keskvõrdõ osakäänüs
|-
|pikk'
|pikemb
|pikembä
|pikembät
|-
|paks
|paksõmb
|paksõmba
|paksõmbat / paksõmpa
|}

== Perränõudminõ ==
Keskvõrrõq nõud võro keelen ka tegemisalodsõ vai sihitise muutmist. Võro keelen saa taad tetäq kattõ muudu. 

* Saq olõt '''must''' pikemb.
* Saq olõt pikemb '''minno'''.

== Keskvõrdõ aolugu ==
Varahadsõn [[Õdagumeresoomõ algkiil|õdagumeresoomõ algkeelen]] ol'l' keskvõrdõ tunnussõs ''*-mpa'', ''*-mpä.'' Nimekäänüssen muutuq ''a'' ni ''ä > i''. Tast lõpust om täämbädses pääväs ''i'' ärq kaonuq, aq taad võit viil nätäq näütüses [[Soomõ kiil|soomõ keelen]]. 

== Keskvõrrõ tõisin keelin ==
Soomõ keelen om pal'l'o vanna alalõ, nii om ka ''i'' sõna lõpun olõman. 
{| class="wikitable"
|+''suur'''
!Kiil'
!Algvõrrõq
!Keskvõrrõq
|-
|Võro
|suur'
|suurõmb
|-
|Seto
|suur'
|suurõp
|-
|Eesti
|suur
|suurem
|-
|Soomõ
|suuri
|suurempi
|-
|Vad'a
|suur
|suurõp(i)
|-
|Vienakar'ala
|šuuri
|šuurempi
|-
|Vepsä
|sur'
|suremb
|-
|Ungari
|nagy
|nagyobb
|}

== Linkõ ==
[https://synaq.org/index.php?vaade=kaan&p=um-v6rd Umahussõnno võrdõlõminõ. Võro-eesti-võro sõnaraamat.]
