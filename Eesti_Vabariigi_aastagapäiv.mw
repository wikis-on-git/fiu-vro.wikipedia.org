[[Pilt:EstFlagTallHrmn.jpg|pisi|[[Eesti lipp]] [[Pikk Hermann|Pikä Hermanni tornin]].]]
[[Pilt:Vabariigi aastapäeva paraad.jpeg|pisi|Vabariigi aastagapäävä paraat Talliinan, 24. radokuu pääväl 2011.]]
[[File:Vabariigi aastapäev Tartu Tähetorni juures.JPG|pisi|Tarto üliõpilaisi korporatsiooniq ummi lippõga Eesti lipu tervütämises Tarto tähetorni man, 24. radokuu pääväl 2013.]]

'''Eesti Vabariigi aastagapäiv''' om [[Eesti]] riigipühä, midä peetäs [[24. radokuu päiv|24. radokuu pääväl]] nink minka tähüstedäs Eesti Vabariigi välläkuulutamist 1918. aastaga 24. radokuu pääväl. Tuul pääval avaldõdi [[Talliin]]an "Manifest kõigilõ Eestimaa rahvilõ", kon kuulutõdi vällä hindäperi ja demokraatlinõ Eesti Vabariik. 

[[Pilt:Tallinn24Feb1918.jpg|pisi|left|1919. aastagal 24. radokuu päävä tähüstämine Piitre platsil, Talliinan]]
[[Pilt:Foto, Vabariigi aastapäeva paraad, Tartu 24.02.1919, KLM ET 1424-3 F 1305-3.jpg|pisi|left|Vabariigi aastagapäävä paraat Tarton, 24.02.1919. <small>Foto: Eesti Sõamuusõum</small>]]

==Aastagapäävä tähüstämine==
Päält Eesti vahtsõst esiqsaisvas saamist om tagasi ello tuud Eesti Vabariigi aastagapäävä Eesti kaitsõväe paraatõ kommõq, nii nagu taad tetäs pall'odõn riigen. Niisama om kombõs, et Eesti president kõrraldas esiqsaisvuspääväl pidoligu vastavõtu, kon and üle Eesti riiklidsõq tiinidemärgiq. 

Nii paraat ku vastavõtt ommaq esiq aastil olnuq esiq [[liin]]on. Paraadist, vastavõtust ja vastavõtu kontsõrdist, mink algusõn pidä president aastapäävakõnnõ, tetäs õkvaülekannõq televisioonin. 

Vastavõtu käeandmistseremooniat, kon president ja presidendi abikaasa kõiki küläliisi tervütäseq, om iroonilidsõlt nimitet "pingviine paraadis" (võrrõldõn miihi pidolikkõ frakkõ pingviine mustvalgidõ sulgiga).

Vallon-liinon, (üli)koolõn, tiatriin ja tüükotussin tetäs kah ummi pidoliidsi vastavõttõ, aktuisi ja kontsõrtõ, sagõhõhe jo 23. radokuu pääväl ja viil varrampagi. 

==Kaeq viil==
*[[Eesti Vabariik]]

[[Katõgooria:Eesti riigipühäq]]
[[Katõgooria:Eesti]]
