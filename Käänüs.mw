'''Käänüs''' om nimisõna grammatilinõ katõgooria, miä and lausõn või lausõjupi seen edesi sõna süntäktilist rolli ja grammatilist köüdüst tõisi sõnnoga.

Käänüsit om mitmõsugumaisi ja egän keelen esiq pall'o; näütüses [[Ladina kiil|ladina keelen]] on kuus käänüst, [[Eesti kiil|eesti keelen]] kõnõldas nellästtõistkümnest käänüssest, võro keelen pruugitas 13 käänüst, päält tuu om viil mõnõq, midä pruugitas harva vai eesti keele mõotusõl (nt olõjakäänüs).

'''Võro keele käänüsseq:'''


<small>Panõq tähele, et mõnõl puul üteldäs käänüsside küsümüisi hoobis tõisildõ, tan om tuud vanaq aoluulidsõq mooduq. Tuu ei tähendäq, et muial kõnõldas võlssi, a et võro kiil ei olõ peris ütesugumanõ.</small>

* Nimekäänüs (kiä? miä?)
* [[Umasütlejä käänüs|Umakäänüs]] (kink? mink?)
* Osakäänüs (kedä? midä?)
* Sissekäänüs (kinkahe? minkahe?)
* Seenkäänüs (kinka(h)n? minka(h)n?)
* Seestkäänüs (kinkast? minkast?)
* Päälekäänüs (kinkalõ? minkalõ?)
* Päälkäänüs (kinkal? minkal?)
* Päältütlev (kinkalt? minkalt?)
* Saajakäänüs (kinkas? minkas?)
* Piirikäänüs (kinkaniq? minkaniq?)
* [[Ilmakäänüs]] (kinkaldaq? minkaldaq?)
* Ütenkäänüs (kinkaq? minkaq?)

Päält naidõ om viil käänüssit, miä omma aoluulidsõlt kelen olnuq, a midä seo ilma aigu pruugitas harvõmb vai õnnõ mõnõn sõnavormin.

* Olõjakäänüs
* Viiekäänüs
* Kaudõkäänüs


[[Katõgooria:Kiil]]
