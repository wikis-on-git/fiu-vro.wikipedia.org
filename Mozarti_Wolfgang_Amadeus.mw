{{Elokäük
|pilt=Croce-Mozart-Detail.jpg
|pildiallkiri=Mozart umbõs 1780. a.
|nimi=Mozarti Wolfgang Amadeus
|sünnüaig=[[27. vahtsõaastakuu päiv]] [[1756]]
|sünnüpaik=[[Salzburg]], [[Austria]]
|kuulmisaig=[[5. joulukuu päiv]] [[1791]]
|kuulmispaik=[[Viin]], [[Austria]]
<!--|matmispaik=-->
<!--|rahvus=s'akslanõ-->
|ammõt=viiesepp
}}
'''Mozarti Wolfgang Amadeus''' (Johann Chrysostom Wolfgang Amadeus Mozart, 1756-1791) oll' klassitsismiao viläkas ja mõokas viiesepp. Timä päält 600 teossõ hulgan om pall'o sääntsit, midä lajalt peetäs sümfoonilidsõ, kontsert-, kambrõ-, klavõri-, oopõri- vai koorimuusiga tipptöies. Mozart om üts kõgõ kestvämbält armastadump [[klassigalinõ muusiga|klassikalidsõ muusiga]] luuja nink pall'oq timä tüüq ommaq standartsõ kontsertrepertuaari osa.

==Elokäük==
===Nuurus===
Wolfgang Amadeus sündü Mozarti Leopoldile ja Anna Marialõ [[Salzburg]]i liinan tuuaigsõn Pühän Rooma Imperiumin, põrõhõllatsõn [[Austria]]n. Ainugunõ säitsmest velitsest, kiä pääle timä suurõs kasvi, oll' sõsar [[Mozarti Maria Anna|Maria Anna]], kedä kutsuti ka "Nannerlis". Wolfgang ristiti järgmädsel pääväl pääle sündümist Pühä Ruperti katõdraalin. Ristmistunnistusõn om timä nimi [[ladina kiil|ladinaperätselt]] kujol ''Joannes Chrysostomus Wolfgangus Theophilus Mozart''. Täüskasunun tarvit tä esiq hariligult nimekujjo Wolfgang Amadè Mozart. 

Wolfgangi esä Leopold oll' Salzburgi pääpiiskopi hooviorkestri kapellmeistri ja väikestviisi viiesepp. Tä oll' ka hää oppaja, Wolfgangi sünnüaastagal ilmu timä viioliopik ''Versuch einer gründlichen Violinschule''. 

Kui Nannerl oll' säitsmene, naas' Leopold tälle andma [[klavõr]]itunnõ. Kolmõaastaganõ Volfgang kai himoga päält. Neläaastagadsõlt naas' Wolfgangi kah oppama. Tuu mänge vialda ja hää meelega. Ku Wolfgang oll' viis aastakka vana naas' tä joba esiq väikeisi muusigapallo luuma ja esä pand' nuuq kirja.

==Pereh==
*Esä: Mozarti Leopold (1719-1787), kapellmeistri
*Imä: Mozarti (Pertli) Anna Maria
*Sõsar: Maria Anna (1751-1829)

[[pilt:Wolfgang-amadeus-mozart 2.jpg|thumb|200px|Nuur Mozart, maalit 1763. a.]]

[[Katõgooria:Austria inemiseq]]
[[Katõgooria:Austria viiesepäq]]

[[et:Wolfgang Amadeus Mozart]]
[[en:Wolfgang Amadeus Mozart]]
