[[File:Vana-vigala_spinning_ice_disk.webm|thumb|Vana-Vigala ijätsõõr korgõst kaiaq, üles võet vahtsõaastakuun 2019.]]
[[Pilt:Vana-Vigala_jääratas_(Jaanuar_2016).jpg|thumb|Vana-Vigala ijätsõõr 2016. aastaga vahtsõaastkuun. Kavvõmbast paistus ohvrihiis.]]
'''Vana-Vigala ijätsõõr''' om luudusnättüs Vigala jõõ pääl Vana-Vigala külän Hiieoru lähkün. Ijätsõõr tegünes talvildõ sis, ku jõgi nakkas kinniq külmämä. Külmä ilmaga võtt ijäkõrd jõõ pääl suurõ ümbrekäüjä kettä kujo.
[[File:Vigala_jäärattas.ogg|thumb|Mõned kaadrid liikuvast jäärattast. Taustal mängivad karmoškat 2016. aasta Vana-Vigala folkloorilaagrist osavõtjad.]]
Tsõõr käü aigopiten ümbre, üts tsõõr võtt aigo 7 kooniq 13 minotit<ref> [http://vvraamatukogu.blogspot.com/2019/01/jaaratas.html Vana-Vigala Raamatukogu blogi], 8. jaanuar 2019</ref><ref>[http://luc.saffre-rumma.net/blog/2016/0102.html Das Eisrad von Vigala], 2. jaanuar 2016</ref>. Tsõõri läbimõõt om 20 miitre ümbre. Tsõõr tegünes luudusligult, ilma inemise vaihõlõ segämäldä, tuust, et jõõvuul käü vii päälüskõrran ümbre. Kavva tsõõr ümbre käü, olõnõs ilmast. Ku kõrraga väega kõvva külmä tulõ-õi, või taa ümbre kävvüq mitu päivä, inne ku kinniq külmäs.

== Lätteq ==
<references/>

== Välislingiq ==

* Tiit Blaat: [http://ilmateade.delfi.ee/uudised/video-mustiline-loodusnahtus-vigala-joel-poorleb-hiiglaslik-jaaratas?id=84963901#cxrecs_s "Müstiline loodusnähtus: Vigala jõel pöörleb hiiglaslik jääratas"] ilmateade.delfi.ee, 8. jaanuar 2019
* Olev Kenk: [https://novaator.err.ee/896073/fotod-ja-video-vigala-jaaratas-hakkas-taas-poorlema "Fotod ja video: Vigala jääratas hakkas taas pöörlema"] novaator.err.ee, 9. jaanuar 2019

[[katõgooria:luudusnättüseq]]
