'''Riia huulits''' om üts tähtsämbit huulitsit [[Tarto|Tarton]].

Riia huulits om umbõs 4,4 km pikk, naas pääle [[Imäjõgi|Imäjõõst]], [[Võidu sild (Tarto)|Võidu silla]] mant ja läts õkva liina viirde vällä. Innembi oll' tuu osa, miä [[Riia huulidsa raudtiisild|raudtiisillast]] edesi läts', Riia maantii, põrõld om ta lõpuni vällä Riia huulits.

== Aolugu ==
Riia huulitsat piten om läbi aoluu [[Otõmpää]] ni [[Valga]] kaudu [[Läti|Lätti]] ja [[Riia|Riiga]] käüdüq. Riia liin om Lõunõ-Eestile kõik aig tähtsä olnuq – . Vinne keisririigi aol oll' Tarto [[Liivimaa kubermang|Liivimaa kubermangun]], mink keskus oll' Riia.

== Miä huulidsa viirde jääs ==
[[Pilt:Kaitseväe Akadeemia.jpg|pisi|280x280px|Kaitsõväe Akadeemiä jääs õkva Riia huulidsa viirde]]
Võidu silla puult minnen jääs kura kätt [[Imäjõõ ärikeskus]] (mink kotsalõ tartlasõq esi ütlevä Pläsku) ja hääd kätt vana [[Tarto turuhoonõq]].

Tarto rahvarohkõmbit kotussit om Riia-Turu tiiristi ümbre, kon om mitu kaubakeskust (Tarto Kaubamaja, Kvartal) ja lääväq bussiq.

Veidükese edesi, Riia-Ülikooli huulitsa ristist hääd kätt jääs [[Vanemuine (tiatri)|Vanõmuisõ tiatrimaja]], sama kotussõ pääl kura kätt om Tarto kohtumaja.

[[Riiamägi (Tarto)|Riiamäe]] pääl om [[Kaitsõväe Akadeemiä]] hoonõq.
[[Pilt:Tartu Pauluse kirik 2008.JPG|pisi|280x280px|Tarto Paulusõ kerik 2008. aastagal]]
Aadrõssil Riia 27 om juugõndstiilin [[Tarto Paulusõ kerik]]. Veidükese maad kura kätt jääs Aparaaditehas, kohe om viimädsel aol pall'o kotussit, kon saat süvvä ja nisama jõlkuq.

Vaksali ni Raudtii huulitsa vaihõlõ jääs [[Riia huulidsa raudtiisild]], kon käü põrõld suur' ehitüstüü, inemiisile tetäs tunnõliq ja vahtsõnõ sild raudtiisilla mano.<ref>[https://tartu.ee/et/uudised/tartu-alustab-riia-vaksali-ristmiku-rekonstrueerimist Tartu alustab Riia-Vaksali ristmiku renoveerimist. ''Tarto liin''. ''Pruugit 06.03.2021. Eesti keelen'']</ref> Sild om õkva [[Vaksali (Tarto liinaosa)|Vaksali]] ja [[Tammõliin|Tammõliina]] piiri pääl.

Tammõliinast läbi sõita jääs uhkõ tammõrida.

Tammõliinan jääs hääd kätt Ludvig Puusepa huulits, kon ommaq [[Tarto Kliinikum|Tarto Kliinikumi]] hoonõq.

[[Lõunakeskus|Lõunakeskusõ]] man on suur' ringtii, kost õkva sõitõn nakas Aarda huulidsa risti pääl pääle [[Riia maantii]].

== Lätteq ==
[[Katõgooria:Tarto huulidsaq]]
