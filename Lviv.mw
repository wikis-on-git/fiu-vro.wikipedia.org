{{Liin 
 | nimi = Lviv
 | pilt = [[Pilt:Lwów - Widok z wieży ratuszowej 01.jpg|250px]]
 | pildiallkiri = Lvivi vanaliin
 | maa = Ukraina
 | suurus = 182
 | elänikke = 760 000 (2010)
 | kaardi_pilt = [[Pilt:Lviv-Ukraine-Map.png|250px]]
 | kaardiallkiri = Kon Lviv Ukrainan om
 }}

'''Lviv''' om liin Õdagu-[[Ukraina]]n. Tedä peetäs täämbädse päävä Ukraina ütes tähtsämbäs kultuurikeskusõs. Aoluulinõ liinasüä ummi vanno majjo ja munakiviuulitsidõga om üle elänüq [[Tõnõ ilmasõda|Tõõsõ ilmasõa]] ja nõvvokogo ao. Lvivin om pall'o [[tüüstüs]]ettevõttit ja korgõmpi kuulõ, noidõ hulgan [[Lvivi Ülikuul]] ja Lvivi Polüteknikum. Sääl om ka mitmit maailmaklassist kultuuriinstituts'uunõ, niguq näütüses filharmooniaorkestri ja Lvivi Oopõri- ja Balletititatri. Lvivi vanaliin om UNESCO maailmaperändi nimekirän. 2006. a. tähüstediq Lvivin liina 750. juubõlit. 

[[Pilt:Lwów - Rynek 01.JPG|200px|thumb|left|Lvivi turuplats ja raatus]]

Liina põh'and' 1256. a. Galiitsia-Volõõnia vürst Daniil Romanovitš ja tä pand' liinalõ nime uma puja Levi (võro keelen '[[lõvi]]') perrä. 1349 vallut' Lvivi [[Poola]], midä valits' toona Kazimierz III Suur. Lviv kuulu Poola ala 1349-1569, [[Poola-Leedu riik|Poola-Leedu riigi]] ala 1569-1772, [[Austria]] ala 1772-1918 ja Tõõsõ Poola Vabariigi ala 1918-1939. Ku läts' vallalõ Tõõnõ ilmasõda, annõktiirsõ [[Nõvvokogo Liit]] Lvivi ja maaq tuu ümbre. 1939-1941 olliq nuuq maaq Ukraina NSV osa. 1941. a. [[hainakuu]]st 1944. a. hainakuuni okupiirsõq Lvivi [[S'aksamaa|s'akslasõq]]. 1944 vallut' Lvivi jälq Nõvvokogo Liit ja [[Jalta konverents]]i tulõmusõl arvati tä jälq osas Ukraina NSV-st. 

Täämbädsel pääväl om Lvivi liin Lvivi oblasti keskus ja tä om üts tuu oblasti rajoonõst. 

== Kultuur ==

=== Matõmaatiga ===

Lvivin oll' Šoti kohvik, kon 1930.-ndil ja 1940.-ndide alostusõn saiq kokko Poola [[matõmaatika|matõmaatiguq]] Lwowi Matõmaatigakoolist ja istiq sääl pääle lõunaht matõmaatiliidsi probleeme arotadõn. Noidõ hulgan olliq [[funktsionaalanalüüs]]i luuja [[Banachi Stefan]], Steinhausi Hugo, Borsuki Karol, Kuratowski Kazimierz, Kaci Mark, Ulami Stanislaw ja tõõsõq kuulsusõq. S'oo ilma aigo om kohviku nimi ''Desertni Bar'' ja timä aadrõss om Tarass Sevtšenko Prospekt (inne sõta oll' tuu poolaperäne nimi ''ulica Akademicka''). 

== Kuulsambaq inemiseq ==

* Antonõtši Bohdan-Ihor, luulõtaja
* Asadi Muhammad, kiränik
* Axi Emanuel, pianist
* Banachi Stefan, matõmaatik
* Bašmeti Juri, viiolimängjä
* Beljavski Aleksandr, malõtaja
* Boimi Mihail Pjotr, usomiis, kartograaf, tõlk, diplomaat, filosuuf, keelemiis, bioluug
* Buberi Solomon, pankur, kiränik, filosuuf
* Flecki Ludwik
* Franko Ivan, kiränik, filosuuf
* Fredro Aleksander, luulõtaja, näütekiränik
* Fuchsi Leo, näütelejä
* Goldhaberi Maurice, füüsik
* Herberti Zbigniew, kiränik
* Ivasjuki Volodõmõr, viiesepp
* Kolessa Filaret, etnograaf, viiesepp
* Konopnicka Maria, luulõtaja, kiränik
* Korotovitši Bohodar, viiolimängjä
* Krušelnõtska Solomija, oopõrilaulja
* Kurbasõ Les, näütelejä
* Lemi Stanislaw, kiränik
* Ljudkevitši Stanislav, viiesepp
* Misese Ludwig, majandustiidläne
* Misese Richard, matõmaatik
* Mozarti Franz Xavier, viiesepp
* Muni Paul, näütelejä
* Mõšuha Oleksander, oopõrilaulja
* Radeki Karl, poliitik
* Rothi Joseph, kiränik
* Ruslana, poplaulja
* Sacher-Masochi Leopold, kiränik
* Šaškevitši Markijan, kiränik
* Skorõki Mõroslav, viiesepp
* Staffi Leopold, luulõtaja
* Stefanõki Vasõl, kiränik
* Ulami Adam, aoluulanõ
* Ulami Stanislaw, matõmaatik
* Vogeli Deborah, kiränik
* Zapolska Gabriela, näütekiränik, näütelejä

[[Katõgooria:Ukraina liinaq]]

[[af:Lviv]]
[[als:Lemberg]]
[[ab:Львив]]
[[ar:لفيف]]
[[an:Lviv]]
[[az:Lvov]]
[[id:Lviv]]
[[jv:Lviv]]
[[be:Горад Львоў]]
[[be-x-old:Львоў]]
[[bar:Lemberg]]
[[bs:Lavov]]
[[br:Lviv]]
[[bg:Лвов]]
[[ca:Lviv]]
[[cv:Львов]]
[[cs:Lvov]]
[[da:Lviv]]
[[de:Lemberg]]
[[et:Lviv]]
[[el:Λβιβ]]
[[en:Lviv]]
[[es:Lviv]]
[[eo:Lvivo]]
[[eu:Lviv]]
[[fa:لویو]]
[[fo:Ljviv]]
[[fr:Lviv]]
[[gl:Lviv - Львів]]
[[ko:리비우]]
[[hsb:Lwów]]
[[hr:Lavov]]
[[ie:Lviv]]
[[os:Львов]]
[[it:Leopoli]]
[[he:לבוב]]
[[kl:Lviv]]
[[ka:ლვოვი]]
[[mrj:Львов]]
[[la:Leopolis]]
[[lv:Ļvova]]
[[lt:Lvovas]]
[[lmo:Leopul]]
[[hu:Lviv]]
[[mr:लिव्हिव]]
[[nl:Lviv]]
[[ja:リヴィウ]]
[[no:Lviv]]
[[nn:Lviv]]
[[mhr:Львов]]
[[pnb:لویو]]
[[pms:Lviv]]
[[pl:Lwów]]
[[pt:Lviv]]
[[crh:İlbav]]
[[ro:Liov]]
[[qu:Lwiw]]
[[ru:Львов]]
[[rue:Львів]]
[[sco:Lviv]]
[[scn:Liòpuli]]
[[simple:Lviv]]
[[sk:Ľvov]]
[[sl:Lvov]]
[[szl:Lwůw]]
[[sr:Lavov]]
[[fi:Lviv]]
[[sv:Lviv]]
[[tt:Львов]]
[[vi:Lviv]]
[[tr:Lviv]]
[[uk:Львів]]
[[vec:Leopołi]]
[[vo:L'viv]]
[[war:Lviv]]
[[yi:לעמבערג]]
[[zh:利沃夫]]
