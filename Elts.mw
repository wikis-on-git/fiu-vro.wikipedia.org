'''Elts''' om võrokeeline naasõ [[edenimi]]. Kirja pandas taad inämbäste kujul '''Els'''. 

17.–19. aastasaal om põhimõttõlidsõlt samma nimme kirja pant nii ''Els'' ku ''h''-ga alostusõn: ''Hels'', ''Hells'', ''Hils''. 

Algnimi om [[Heebreä kiil|heebreä keelest]] peri [[Elisabeth]]. 

[[Keskaig|Keskaigsõlt]] [[Liivimaa|Liivimaalt]] kirja pantu [[Alambs'aksa kiil|alambs'aksa]] naasõnimmi hulgan olliq joba hõikamisvormiq ''Elsbe'' ja ''Else''<ref>Livländische Güterurkunden (aus den Jahren 1207 bis 1500). Herausgegeben von Hermann von Bruiningk und Nicolaus Busch. Kommissionsverlag von Jonck \et-märk\ Poliewsky. [Bd. I.] Riga 1908.</ref>. 

Võro ja eesti keelen tegünes ''l''-i ja ''s''-i vahele välläütlemise kerendämises -''t'': Els > Elts.

== Lätteq ==
<references/>

[[Katõgooria:Nimeq]]
