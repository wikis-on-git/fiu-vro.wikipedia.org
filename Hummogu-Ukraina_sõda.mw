[[Pilt:Map of the war in Donbass.svg|pisi|478x478px|Verevide täppegaq ommaq kaardi pääle pant nuuq liinaq, miä ommaq põrõld vinnemeelitside käen. Sinitside täppegaq ommaq ärq märgidüq nuuq liinaq, miä ommaq Ukraina valitsusõ käen ]]
'''Hummogu-Ukraina sõda''' (vai '''Ukraina kriis''', '''sõda Donbassin''', '''Vinne-Ukraina sõda''') om [[Sõariist|sõariistoga]] kokkominek Hummogu-Ukrainan [[Ukraina]] valitsusväki ja vinnemeelitside vaihõl. Sõda naas' pääle   [[2014]]. aastaga [[Mahlakuu|mahlakuun]].

[[Vinnemaa]] plaanits' [[Krimm|Krymmi]] hindä alaq võtmist joba innembi – 2008. aastagal ütel' Vinnemaa [[president]] [[Vladimir Putin]]: "Kuq Ukraina saagi [[NATO]] liikmõs, sis ynnõ ilma Krymmi ja Hummogu-Ukrainaldaq.".<ref>https://www.talouselama.fi/uutiset/viela-vuonna-2005-venaja-toivoi-natolta-jasenkutsua-mutta-siina-oli-yksi-pieni-pulma/02a0b8e6-7b2e-3ebb-a055-a9fda065b811</ref> Inne Hummogu-Ukraina kriisi võtt' Vinnemaa hindäle Krymmi [[puul'saar'|puul'saarõ.]]

13. hainakuu pääväl 2020 sai Donbassin hukka Valgõvenen sündünüq Eesti kodakundsusegaq Iljini Nikolai, kiä oll' sääl tohtris.

== Sõa põhjusõq ==
Joba mitu aastaka oll' ukrainlaisi ja vindläisi vaihõl vaieluisi olnuq, inämbjaolt keeleküsümüisi üle. Hummogu-Ukraina sõda naas' pääle, ku 2014. aastaga mahlakuun oll' Ukrainan riigipüürdmine, miä käänd' maaha vinnemeelidse [[Janukovõtši Viktor|Janukovõtši]] valitsusõ. Pääle tuud panti mitmõn Ukraina liinan käümä  mässoq vahtsõ valitsusõ vasta, Hummogu-Ukrainan oll' ka valitsushuunõq mässäjide käen. 

Ütes kriisi har'as om peet ka sama aastaga hainakuud, kuq lasti alla [[Malaysia Airlinesi lind 17]]<ref>https://www.bbc.com/news/world-us-canada-28360784</ref>, kyik pia 300 inemist kuuli. Uur'minõ tekk' selges, et linnuk' lasti alla [[Pervomaisk|Pervomaiski]] lähküst Vinnemaalt tuudu raketikogo [[Buk]] raketigaq 9M38. <ref>https://www.bbc.com/news/world-europe-28357880</ref>

== Vindläisi ähvärdüseq 2021 ja 2022 ==

=== 2021 ===
Ukraina võimõ perrä kuuli 2021. aastaga edimädse kolmõ kuuga sõan 25 Ukraina sõamiist. Urbõkuu lõpun vei Vinnemaa hulga miihi ja sõatehnikat õkva Ukraina piiri taadõ ja okupeeritühe Krimmi. 9. mahlakuu pääväs kõnõldi joq 85 000-st sõamehest, kiä olliq valmis Ukrainahe sisse minemä.<ref>Morris, Loveday. [https://www.washingtonpost.com/world/europe/russia-ukraine-military-biden-donbas/2021/04/09/99859490-96d3-11eb-8f0a-3384cf4fb399_story.html "On Ukraine's doorstep, Russia boosts military and sends message of regional clout to Biden".] 09.04.2021. ''The Washington Post''. Pruugit 22.01.2022. (''inglüse keelen'')</ref>

Vinnemaa valitsus ütel' et Vinne väeq ei olõq Ukrainalõ ohos, a Vinne ammõtnik Kozagi Dmitri hoiat', et Vinne väeq võivaq Vinne kuakundlaisi Ukrainan kaitsaq ja egäsugunõ kriisi süvändämine tähendäs Ukraina lõppu.<ref>Mackinnon, Amy. [https://foreignpolicy.com/2021/04/09/russia-troops-border-donbass-war-putin-zelensky-ukraine/ "Is Russia Preparing to Go to War in Ukraine?".] ''Foreign Policy.'' Pruugit 22.01.2022. (''inglüse keelen'')</ref> Tuus aos oll' joba poolõlõ mill'onilõ inemisele esiqnaanuin Donetski ja Luganski Rahvavabariigen kätte ant Vinne pass.<ref>[https://www.bbc.com/news/world-europe-56746144 "Why Russia may not be planning the invasion that Ukraine fears"], BBC News. 15.04.2021, pruugit 22.01.2022. (''inglüse keelen'')</ref>

== Lätteq ==

[[Katõgooria:Ukraina]]
<references />
[[Katõgooria:Sõaq]]
