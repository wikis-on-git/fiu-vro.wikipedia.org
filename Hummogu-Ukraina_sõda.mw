'''Hummogu-Ukraina sõda''' (vai '''Ukraina kriis''', '''sõda Donbassin''', '''Vinne-Ukraina sõda''') om [[Sõariist|sõariistoga]] kokkominek Hummogu-Ukrainan [[Ukraina]] valitsusväki ja vinnemeelitside vaihõl. Sõda naas' pääle [[2014]]. aastaga [[Mahlakuu|mahlakuun]].

[[Vinnemaa]] plaanits' [[Krimm|Krõmmi]] hindä alaq võtmist joba innembi – 2008. aastagal ütel' Vinnemaa [[president]] [[Vladimir Putin]]: "Kuq Ukraina saagi [[NATO]] liikmõs, sis õnnõ ilma Krõmmi ja Hummogu-Ukrainaldaq.".<ref>https://www.talouselama.fi/uutiset/viela-vuonna-2005-venaja-toivoi-natolta-jasenkutsua-mutta-siina-oli-yksi-pieni-pulma/02a0b8e6-7b2e-3ebb-a055-a9fda065b811</ref> Inne Hummogu-Ukraina kriisi võtt' Vinnemaa hindäle Krõmmi [[puul'saar'|puul'saarõ.]]

13. hainakuu pääväl 2020 sai Donbassin hukka Valgõvenen sündünüq Eesti kodakundsusegaq Iljini Nikolai, kiä oll' sääl tohtris.

[[2022]]. aastaga [[24. radokuu päiv|24. radokuu pääväl]] alost Vinnemaa üleüledse sisseminekiga Ukrainahe.<ref>[https://www.err.ee/1608510779/venemaa-tungis-ukrainasse-kaivad-agedad-lahingud Vinnemaa läts Ukrainahe sisse, käüväq ägedäq lahenguq]. ERR 24.02.2022. Pruugit 24.02.2022. (eesti keelen)</ref>

== Sõa põhjusõq ==
Joba mitu aastaka oll' ukrainlaisi ja vindläisi vaihõl vaieluisi olnuq, inämbjaolt keeleküsümüisi üle. Hummogu-Ukraina sõda naas' pääle, ku 2014. aastaga mahlakuun oll' Ukrainan riigipüürdmine, miä käänd' maaha vinnemeelidse [[Janukovõtši Viktor|Janukovõtši]] valitsusõ. Pääle tuud panti mitmõn Ukraina liinan käümä  mässoq vahtsõ valitsusõ vasta, Hummogu-Ukrainan oll' ka valitsushuunõq mässäjide käen. 

Ütes kriisi har'as om peet ka sama aastaga hainakuud, kuq lasti alla [[Malaysia Airlinesi lind 17|Malaõsia Airlinesi lind 17]]<ref>https://www.bbc.com/news/world-us-canada-28360784</ref>, kõik pia 300 inemist kuuli. Uur'minõ tekk' selges, et linnuk' lasti alla [[Pervomaisk|Pervomaiski]] lähküst Vinnemaalt tuudu raketikogo [[Buk]] raketigaq 9M38. <ref>https://www.bbc.com/news/world-europe-28357880</ref>

== Vindläisi ähvärdüseq 2021 ja 2022 ==

=== 2021 ===
Ukraina võimõ perrä kuuli 2021. aastaga edimädse kolmõ kuuga sõan 25 Ukraina sõamiist. Urbõkuu lõpun vei Vinnemaa hulga miihi ja sõatehnikat õkva Ukraina piiri taadõ ja okupeeritühe Krimmi. 9. mahlakuu pääväs kõnõldi joq 85 000-st sõamehest, kiä olliq valmis Ukrainahe sisse minemä.<ref>Morris, Loveday. [https://www.washingtonpost.com/world/europe/russia-ukraine-military-biden-donbas/2021/04/09/99859490-96d3-11eb-8f0a-3384cf4fb399_story.html "On Ukraine's doorstep, Russia boosts military and sends message of regional clout to Biden".] 09.04.2021. ''The Washington Post''. Pruugit 22.01.2022. (''inglüse keelen'')</ref>

Vinnemaa valitsus ütel' et Vinne väeq ei olõq Ukrainalõ ohos, a Vinne ammõtnik Kozagi Dmitri hoiat', et Vinne väeq võivaq Vinne kuakundlaisi Ukrainan kaitsaq ja egäsugunõ kriisi süvändämine tähendäs Ukraina lõppu.<ref>Mackinnon, Amy. [https://foreignpolicy.com/2021/04/09/russia-troops-border-donbass-war-putin-zelensky-ukraine/ "Is Russia Preparing to Go to War in Ukraine?".] ''Foreign Policy.'' Pruugit 22.01.2022. (''inglüse keelen'')</ref> Tuus aos oll' joba poolõlõ mill'onilõ inemisele esiqnaanuin Donetski ja Luganski Rahvavabariigen kätte ant Vinne pass.<ref>[https://www.bbc.com/news/world-europe-56746144 "Why Russia may not be planning the invasion that Ukraine fears"], BBC News. 15.04.2021, pruugit 22.01.2022. (''inglüse keelen'')</ref>

=== 2022 ===
2022. aastaga alostusõn oll' Ukraina piiri takan joba 150 000 sõamiist.

24. radokuu päävä hummogul and Vinnemaa president Putini Vladimir teedäq, et Vinnemaa naas pääle sõalisõ sisseminekiga Ukrainahe ja soovit' ukrainlaisi sõariistaq maaha pandaq, Vinnemaa alost' sõariistoga rünnäkit mõni minut ildampa. Pruugiti kavvõmaarakette ni sõalinnukit, minkaq pommitõdi mitmit Ukraina liino<ref>[https://www.err.ee/1608510779/venemaa-tungis-ukrainasse-kaivad-agedad-lahingud Vinnemaa läts Ukrainahe sisse, käüväq ägedäq lahenguq]. ERR 24.02.2022. Pruugit 24.02.2022. (eesti keelen)</ref>. Päävä lõpus and' Ukraina Tervüseministeeriüm teedäq 57-st koolnust  ja 169-st vikasaanust ukrainlasõst<ref>https://www.mercurynews.com/2022/02/24/russia-invades-ukraine-on-many-fronts-in-brutal-act-of-war/</ref>.

== Lätteq ==

[[Katõgooria:Ukraina]]
<references />
[[Katõgooria:Sõaq]]
