Hiiomaa om suurudsõlt tõnõ saar Eestin perän Saarõmaad.
Saarõ hummogu ja lõunahummogu veere lähken om umbõs 200 saart, kõgõ suurõmb om Kassari (19,3 km2). 
Hiiomaa väikeisist saarist kõgõ suurõmb om Vohilaid.
Hiiomaast lõunahummoguhe jääseq Hiiomaa laiuq.
Rannaviir (piiutus 310 km) om häste liigendunuq. Saarõ pind om tasanõ. Põharannikul om hulga liivarandu. Ujomises sobisõq Tõrvanina, Lehtma, Tahkuna, Mangu, Luidja, Pallinina ni Kalana rand ni Surfiparadiis. Pikälde õdakulõ küünüs Kõpu puulsaar, mink keskkotus kerküs 67 miitrini ni kon om Baltimaiõ kõgõ vanõmb tulõtorn - Kõpu tulõtorn, mis om ehitet 16. aastasaa edimädsel poolõl.
Suurõmbat ossa Hiiomaast katt mõts. Kasvisto om väega rikas - piaaigo 1000 sorti suunkasvõ, naist hulga harvõ. Rahvas eläs rannigualal, keskkotusõn olõ-i rahvast.
