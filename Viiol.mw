[[File:Violin_VL100.png|thumb|200px|Viiol]]

'''Viiol''' om nelä keelega kiil[[pill]]. Viiolit mängitäs puugnagaq. Viioli osaq ommaq helükast, pää, kaal, tigo, keeleq, sõrmlaud, ruup, lõvvapitäi, kiilipitäi, virbliq. Puugna osaq ommaq ots, kunn, jõhviq, pulk, kruvv. 

Kuulsaq viiolimängjäq ommaq näütüses Paganini Niccolo, de Sarasate Pablo, Stirlingi Lindsey, Mae Vanessa. 

Nimegaq viiolimeistriq ommaq Stradivari Antonio, Amati Nicola ja Guarneri Giuseppe. Vanal aol teiq viiolit meistriq. Seo ilma aigo tetäs viiolit nii vabrikuh ku meistride käegaq.

==Rahvaperäne viiolimäng==

Viiol’ joudsõ Eestihe jo 17. aastagasaal, a muutut populaarsõs pidopillis 18. aastagasaal. Pilli mängit päämidselt tandsus ni viioligaq saa mängiq kah keerolidsõmbaid viisiq ni taktõ, miä oll vaia vahtsõdõ tandsuq jaos niiguq ommavaq labajalavalsiq, kadrilliq, ildampa ka polkaq, reilendriq. Tuuperäst lätski nii, et 19. aastagasaa tõõsõs puules oll’ näütüses toropill jo küländ
kõrvalõ jäänüq. Kihnuh sai viiol’ kogoni “kodopillis”, egäh taloh ollivaq viiol’ ja viiolimängjäq. 

Vanastõ meisterdät egä pillimiis uma pilliq esiq, Võromaal pitäq tuud õkva esiqhindäst mõistaq ni egäl pillimiihil ollivaq uma nipiq kuismuudu pill kõgõ parõmpahe helisemä saiaq, üts miis pand’ pilli sisse kogoni sivvuhanna. Pillimiis oll külän avvustanuq, selle et timäst
olõnõs kõkkõ külä pitõ häädüs.

[[katõgooria:pilliq]]
