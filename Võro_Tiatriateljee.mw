'''Võro Tiatriateljee''' om puul'kutsõlinõ projektitiatri, miä tegotsõs [["Kannõl"|"Kandlõ"]] kultuurimaja man ja mink lavastusõq ommaq suurõlt jaolt [[Võro kiil|võrokeelidseq]]. Võro Tiatriateljee om innembidse [[Võro Rahvatiatri]] perrätulõja. 1999. aastagast pääle toimõndas tä uma programmi perrä, mink tagapõh'as om uma kiil ja kultuur. Tuusjaos tarvitõdas väärtkirändüst ja -dramaturgiat. Kolm lavastust om saanuq Grand Prix' üleriigilidsel harrastustiatridõ liido festivaalil.

2009. aastagal nimitedi tiatriateljee [[Võro Liinatiatri]]s.

==Võrokeelitsit lavastuisi==

*[[Lattiku Jaani]]/[[Kõivo Madis]]sõ/[[Tubina Taago]] "Ütskõrdüts", 1998, lavastaja [[Tubina Taago]]
**1999 Eesti harrastustiatridõ riigifestivaali ''Grand Prix'' + eripreemiä muusigalidsõ kujondusõ iist (näütlejäpreemiäq Kelbä Glen, Kudu Ilmar)
*[[Jaigi Juhan]] "Pido pahandusõga", 1999, lavastaja [[Kudu Kalev]]
*[[Saarikoski Pentti]] "Kauri põld", 2000, lavastaja Tubina Taago
*[[Kivirähki Andrus]]sõ "Rehepapp", 2001, lavastaja Tubina Taago
**2001 Eesti harrastustiatridõ riigifestivaali I pääpreemiä
**2002 esind' lavastus Eestit Põh'amaiõ Tiatrifestivaalil Arosia
*[[Kõivo Madis]]sõ "Ennola", 2003, lavastaja Tubina Taago
**2003 kultuurisaatõ "OP" aasta lavastus
**2003 Eesti harrastustiatridõ riigifestivaali ''Grand Prix''
**2003 Kultuurkapitali aastapreemiä
*[[Ruitlasõ Olavi]] "Volli", 2004, lavastaja Tagametsa Tarmo
*Kuuldõmäng "Ennola", 2004, lavastaja Tubina Taago, üten [[Eesti Raadio]] Raadiotiatrigaq
*[[Shalespeare'i Williami]]/[[Ovidius]]õ "Pyramus & Thisbe", 2005, lavastaja Tubina Taago
*[[Milleri Arthur]]i "Ilma luuminõ & muu äri", 2005, lavastaja Tubina Taago

==Tunnustusõq==

*2008 - Eesti Tiatrikriitikide Ütisüse Hää Tiatri Avvohind 2007

==Välislink==

*[http://www.goodwin.ee/pir/teatriateljee/ Võro Tiatriateljee kodoleht]

[[Category:Tiatri]]
[[Category:Võro kiil]]
[[Category:Võromaa]]
[[katõgooria:Eesti tiatriq]]
