'''Uma Pido''' om [[võro kiil|võrokeeline]] laulu- ja rahvapido, mink tradits'ooniga naati pääle
2008. aastagal [[Võro]]l. Tõnõ pido oll 29. lehekuu pääväl 2010 [[Põlva]]n ja vahtsõt pito või
jälq uuta 2013. aastagal.

Uma pido om innekõkkõ vana [[Võromaa]] rahva pido, miä avitas meelen pitä
taakandi keele ja vana Võromaa katsa [[kihlkund|kihlkunna]] illo ja ummamuudu olõmist.
Pidolõ oodõtas õks ka sõsarit ja velli, sõpru ja sulugaisi, naabriid ja
võõriid, et ütenkuun lauldaq võro keelen ja tundaq rõõmo [[võrokõsõq|võrokõisi]] kuraasist ja
ilmanägemisest. Pidoga käü üten ka muid tegemiisi nigu laat ja kontsõrdiq. Et
pido inemiisil meelest ei läässi, kõrraldadas pitõ vaihõl konkurssõ ja
kontsõrtõ. Mõlõmbast pidost om tett ka film katõ DVD pääl, kon ommaq
pääkontsõrt ja muid pidotegemiisi.

== Kaeq viil == 
*[[Võro Selts VKKF]]

== Välislink == 
*[http://www.umapido.ee/ Uma Pido kodoleht]

[[Katõgooria:Võro kultuur]]
[[Katõgooria:Muusiga]]
