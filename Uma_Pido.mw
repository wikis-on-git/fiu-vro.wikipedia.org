[[Pilt:Kontsert3_Laube.jpg|200px|thumb|I Uma Pido pääkontsõrt Võrol. Laube Kadri pilt]]
[[Pilt:Kotjuh_rongkaik2.jpg|200px|thumb|II Uma Pido rongkäük Põlvan. Kotjuhi Dmitri pilt]]
[[Pilt:Kotjuh istman.jpg|200px|thumb|II Uma Pido pääkontsõrt Indsikurmun. Kotjuhi Dmitri pilt]]

'''Uma Pido''' om [[võro kiil|võrokeeline]] laulu- ja rahvapido, mink tradits'ooniga naati pääle 2008. aastagal (31. lehekuu pääväl) [[Võro]]l Kubija laululaval. Tõnõ pido oll' 29. lehekuu pääväl 2010 [[Põlva]]n Indsikurmu laululaval ja kolmas pido peeti 1. piimäkuu pääväl 2013 jälki Võrol. 

Uma pido om innekõkkõ vana [[Võromaa]] rahva pido, miä avitas meelen pitäq
taakandi keele ja vana Võromaa katsa [[kihlkund|kihlkunna]] illo ja ummamuudu olõmist.
Pidolõ oodõtas õks ka sõsarit ja velli, sõpro ja sulugaisi, naabriid ja
võõriid, et ütenkuun lauldaq võro keelen ja tundaq rõõmo [[võrokõsõq|võrokõisi]] kuraasist ja
ilmanägemisest. Pidoga käü üten ka muid tegemiisi nigu laat ja kontsõrdiq. Et
pido inemiisil meelest ei läässi, kõrraldõdas pitõ vaihõl konkurssõ ja
kontsõrtõ. Katõst edimädsest pidost om tett ka film katõ DVD pääl, kon ommaq
pääkontsõrt ja muid pidotegemiisi. Pido ja Uma Laulu võigõlusõ laulõga om vällä annõt [[CD-plaat]] "[[Määne om seo maa?]]". 

== Kaeq viil == 
*[[Võro Selts VKKF]]

== Välislink == 
*[http://www.umapido.ee/ Uma Pido kodoleht]

[[Katõgooria:Võro kultuur]]
[[Katõgooria:Muusiga]]
