'''Tetris''' om video kildamäng, taa programmiire Pažitnovi Aleksei 5. piimäkuul 1985. Nimi tulõ kriika keele iihnsõnast "tetra-" ja sõnast "tennis", miä om Pažitnovi kõgõ meelelidsemb sport. Mängol om hulga tõsõndit ni taad või mängiq ütsi vai mitmõgese.



== Mäng ==

----

Johuslidsõ sagõhusõgaq liikvaq mängovälläl alla tetrominoq - naaq ommaq kujoq, miä egäüts om kokko pant neläst kruudu klupist. Mängo mõtõq om liigutaq naid nii, et saiaq rida rööbaskilläq täüs. Ku rida täüs, sõs taa kaos ärq ni taast ülemäne satus ta asõmalõ. Kluppõ saa liigutaq edesi-tagasi ja ümbre käänähtädäq. Miä rohkõmb mäng edenäs, tuu kipõmahe klupiq kukõrdusõq. Mäng om läbi, ku mängjä inämb jovva-ai kibõhusõgaq sammu pitäq ni hüll kluppõ täüt mängovällä ja inämb saa-ai rohkõmb kluppõ tullaq. 
Punktirehkendüsen saa rohkõmb punktõ, ku riä täüs saa. Mõnõn ka tuu perrä, ku korgõst tetromino kukõrdus inne lukku minekit. 
Mängooppusõn ommaq tetrominoq nimitüisigaq I, J, L, O, S, T ja Z naidõ sarnasusõst tähistü tähtiga.
