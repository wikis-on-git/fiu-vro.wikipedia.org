{{Country Infobox|
Nimi=Kanada<br />Canada|
Genitiiv=Kanada|
Lipp=Image:Flag of Canada.svg|
Vapp'=Image:Canadian Coat of Arms Shield.svg|
Tunnuslausõq=''A Mari Usque Ad Mare'' ([[Ladina kiil|Ladina keelen]]) <br /> "Merest mereni"|
Kaart=Image:Canada (orthographic projection).svg|
Riigikiil'=[[inglüse kiil]], [[prantsusõ kiil]]|
Pääliin=[[Ottawa]]|
Riigitüübi pää=Kuninganna|
Riigipää=[[Elizabeth II]]|
Pääministri=[[Harperi Stephen]]|
Suurus=9 984 670|
Suurusõ perrä=2|
Vett=8,92%|
Rahva hulk= 33 435 000|
Rahva hulga perrä=36|
Tihehüs=3,2|
Hindäperi-1=|
Hindäperi-2=[[1. hainakuu päiv]] [[1867]]|
Raha=[[Kanada dollar]]|
Aig=–3,5 kuni –8|
Suvõaig=−2.5 kuni −7|
Riigihümn'="[[O Canada]]"|
Internetitunnus=[[.ca]]|
Telefonikuud'=1|
Tunnustsirk=|
Tunnuslill'=|
}}

'''Kanada''' ([[inglüse kiil|inglüse]] ja [[prantsusõ kiil|prantsusõ keelen]] ''Canada'') om [[riik]], miä võtt hindä ala suurõ jao [[Põh'a-Ameeriga|Põh'a-Ameerikast]]. Tä küünüs [[Atlandi suurmeri|Atlandi suurõstmerest]] [[Vaiknõ suurmeri|Vaiksõ suurõmereni]] nink [[Põh'a-Iämeri|Põh'a-Iämerest]] [[Ameeriga Ütisriigiq|Ameeriga Ütisriikeni]]. Kanada pääliin om [[Ottawa]].

Suurusõ poolõst (ku viiq kah sekkä arvata) om Kanada maailman tõnõ pääle [[Vinnemaa]]d. Ku rehkendäq õnnõ maisõmaad, om Kanada suurusõ poolõst neläs.

== Aolugu ==
Kanadamaal ommaq aastagatuhandit elänüq mitmõq põlisrahvaq. 15. aastagasaa lõpost pääle jousõvaq Kanada Atlandi suurõmere randa [[Ütiskuningriik|Briti]] ja [[Prantsusmaa|Prantsusõ]] meresõitjaq ja kolonistiq. 1763. a., peräst säitsmeaastagast sõta, and' Prantsusmaa pia kõik umaq Põh'a-Ameeriga kolooniaq käest. 1867 moodustõdi kolmõst Briti Põh'a-Ameeriga kolooniast konföderats'uun, midä naati kutsma Kanadas. Tuuga naas' pääle tõisi provintsõ ja territooriummõ manotulõk nink suurõmba sõltumatusõ saaminõ Ütiskuningriigest.  

== Kanada nimest ==

Nimi ''Kanada'' tulõ irokeesikeelitsest sõnast ''kanata'', miä tähendäs küllä. Prantsusõ maiõuurja [[Cartier' Jacques]] ollõv 1535. a. põrõhõlladsõ [[Quebec City]] kandi Stadacona külä irokeese käest küsünüq "Kuis taad kutsutas?", esiq mõtõldõn tuud maad. Nuuq ollõv arvanuq, et tä taht teedäq, kuis om ''külä'' näide keelen, nink vastanuq: "Kanata". Ildampa tarvit' Cartier' nimme mitte õnnõ tuu külä, a kõgõ maa kotsilõ, miä oll' Donnacona (Stadacona vanõmba) valitsõdaq. 1545. aastagast naati [[Õuruupan]] ilmunuin raamatin ja maakaartõ pääl tuud piirkunda kutsma ''Kanadas'' (''Canada'').

17. aastagasaa alostusõst pääle kutsuti Kanadas Vahtsõ Prantsusmaa jako, miä jäi Saint Lawrence'i jõõ viirde ja [[Suur järvistü|Suurõ järvistü]] põh'aviirde. Tuu maa jaeti ildampa katõs Briti koloonias, Ülemb-Kanadas ja Alamb-Kanadas, nikaniq ku 1841. a. nääq jälq ütte lätsiq Kanada Provindsis. Ku 1867. a. luudi konföderats'uun, sai ''Kanada'' vahtsõ riigi ammõtlidsõs nimes ja sõnna ''dominjon'' tarvitõdiq ku tiitlit, miä näütäs, määnest sorti riik tuu om. Termin Kanada Dominjon oll' tarvitusõl 1950. aastagani. Pääle tuud, kuna Kanada kuulut' hindä poliitilidsõlt sõltumatus [[Ütiskuningriik|Ütiskuningriigist]], naas' keskval'tsus iks inämb ja inämb tarvitama lihtsält riiginimme Kanada riigipaprin ja lepingiden. 1982. a. nimitediq riigipühä Dominjonipäiv ümbre [[Kanada päiv|Kanada pääväs]].

== Valitsõmisjaotus ==
Kanada om kümne provindsi ja kolmõ ala (territooriumi) liit (föderats'uun), midä või ummakõrda jakaq regioonõs. Õdagu-Kanada sais kuun [[Briti Columbia]]st ja kolmõst preeriäprovindsist ([[Alberta]], [[Saskatchewan]] ja [[Manitoba]]), Kesk-Kanada moodustasõq [[Quebec]] ja [[Ontario]], Atlantilinõ Kanada sais kuun mereviirsist provindsõst ([[New Brunswick]], [[Prints Edwardi saar]] ja [[Nova Scotia]]) nink [[Newfoundland ja Labrador|Newfoundlandist ja Labradorist]]. Hummogu-Kanada all mõtõldas Kesk-Kanadat ja Atlantilist Kanadat ütenkuun. Kolm alla ([[Yukon]], [[Põh'aõdagu Territooriumiq]] ja [[Nunavut]]) moodustasõq Põh'a-Kanada. Provindsõl om inämb otsustamisõigust ku allol. Egal provindsil ja alal ommaq umaq sümboliq.

Provindsiq vastutasõq suurõmba jao Kanada sotsiaalprogrammõ (niguq tervüsehoitminõ, koolitaminõ ja hoolõkandminõ) iist nink ütenkuun korjasõq inämb massurahha ku keskval'tsus. Uma rahaga saa keskval'tsus provindsõn ello viiäq üleriigiliidsi programmõ, niguq näütüses Kanada Tervüseakt. Provindsiq võivaq noist kõrvalõ jäiäq, ku tahtvaq, a tegelikult tegeväq tuud harva. Keskval'tsus jaga rahha ümbre, et vaesõmbin ja rikkambin provindsõn olõssiq inämbvähämb ütesugutsõq elotingimüseq ja massuq.

== Poliitiga ==
Poliitilidsõlt om Kanada parlamentaarnõ demokraatia ja põhisäädüsline monarhia, mink riigipää om kuninganna Elizabeth II. Kanada om G8 ja NATO liigõq.

== Luudus ==
Pääle perämäst iäaigo om Kanadan olnuq katõsa erälde saisjat mõtsapiirkunda, kon päämädselt ommaq taiga tüüpi mõtsaq. Kanadan om inämb [[järv]]i ku ütelgi tõsõl maal, noidõn om küländ suur osa kõgõst maailma makõst viist. Pääle tuu om mäkin viil ka liustikkõ. 

Kanada om geoloogilidsõlt aktiivnõ, sääl om pall'o maavärinit ja tüütävit tulõmäki, noist inämb tunnõtuq ommaq Mount Meager, Mount Garibaldi, Mount Cayley, ja Mount Edziza tulõmäki kompleks.

Ontario provindsi ja [[USA]] [[New Yorgi osariik|New Yorgi osariigi]] piiri pääl om [[Niagara viisadang]].

== Kultuur ==
Kanada om mitmõkultuurilinõ maa katõ riigikeelega ([[inglüse kiil|inglüse]] ja [[prantsusõ kiil|prantsusõ]]). 

Kõgõ populaarsõmb spordiala Kanadan om [[iähoki]]. Tuud mängitäs ja kaias kõgõ inämb. 

== Majandus ==
Kanada om teknoloogilidsõlt arõnuq tüüstüsmaa, minkal om pall'o luudusvarro ja mink päämäne kaubavaihtus käü [[Ameeriga Ütisriigiq|Ameeriga Ütisriikegaq]].  

== Kirändüs ==
* [[Fastrõ Mariko]], "Kanada - suur ja sõbralik maa", [[Uma Leht]] nr. 165, 7.10.2008.

{{Põh'a-AmeerigaMaaq}}

[[Katõgooria:Kanada]]
[[Katõgooria:Põh'a-Ameeriga maaq]]
[[Katõgooria:Põh'a-Ameeriga riigiq]]
