[[File:Kõivupuu, Marju.IMG 8669.JPG|thumb|Kõivupuu Marju]]
'''Kõivupuu Marju''' ('''Marju Kõivupuu''', sündünüq [[14. märtekuu päiv|14. märtekuu pääväl]] 1960 Mäepõru külän) om eesti filoluug ja rahvaluulõtiidläne nink võro as'a ajaja. Tä om [[Talliina Ülikuul|Talliina Ülikooli]] Eesti Humanitaarinstituudi maastigu ja kultuuri keskusõ vanõmbtiidrü.

Kõivupuu Marju om sündünüq Mäepõru külän [[Harglõ kihlkund|Harglõ kihlkunnan]]. 8. klassi lõpõt' tä Valga 1. Keskkoolin 1976. aastagal, Tarto 5. Keskkooli bioloogia-geograafia süväoppõga klassi 1979. aastagal. 1986. aastagal lõpõt' tä Tarto Ülikooli eesti keele erialal. 2002. aastagal kaits' tä doktoritüü surmakultuuri suundumuisist Võromaa matussõkumbidõ näütel.

Marjul om kats poiga: Kõivupuu Kaarli (Kaarel Kõivupuu, sündünüq 1987, rahvamuusik) ja Torbi Martin (Martin Torp, sündünüq 2000).

Kõivupuu Marju om pall'o ärq tennüq võro as'a hääs. 1988. aastagast om tä [[Võro Selts VKKF|Võro Seldsi VKKF]] liigõq, tä om kõrraldanuq 3 [[Kaika suvõülikuul]]i (1992 Kuudsin, 1998 Põlgastõn, 2012 Harglõn), kirotanuq võro rahvalaulõ raamadu "[[Tsirr-virr lõokõnõ]]" ja olnuq võro aabidsakogo ("[[ABC kiräoppus ja lugõmik]]") liigõq ja üts [[Võrokiilne lugõmik|"Võrokiilse lugõmigu"]] kokkosäädjist.


==Tiidüsorganisats'oonilinõ ja -administratiivnõ tegevüs ==
*2011 – ... Akadeemilidse Rahvaluulõ Seldsi folkloristi aastapreemiä andmisõ kommisjoni liigõq
*2011 – ... Riigi kultuuripreemijide kommisjoni liigõq
*2011 – ... [[Eesti Kultuurkapital]]i rahvakultuuri tsihtkapitali nõvvokogo liigõq
*2010 – ... Sar'a "Tänapäeva folkloorist" toimõnduskolleegiumi liigõq
*2010 – ... [[Kultuuriteooria tippkeskus]]õ doktorikooli kommisjoni liigõq
*2009 – ... Kutsõkoda; Kutsõkvalifikats'ooni Tsihtasotus, Kultuuri kutsõnõvvokogo liigõq
*2009 – ... TLÜ humanitaartiidüisi valdkunnanõvvokogo liigõq
*2009 – ... Kultuuriministeeriümi kultuuriväärtüisi osakunna mano moodustõt "Vana Võromaa kultuuriprogramm 2010–2013" kokkopandjidõ kommisjoni liigõq
*2008 – ... TLÜ senati oppõkommisjoni liigõq
*2004 – ... TLÜ Humanitaartiidüisi doktorikooli nõvvokogo liigõq
*2004 – ... [[Eesti Rahvuskultuuri Fond]]. O. ja E. Looritsa mälehtüsfondi nõvvokogo liigõq
*2004 – ... Riikevaihõlidsõ rahvajutu-uurjidõ seldsi liigõq
*1999 – ... Akadeemilidse Teoloogia Seldsi liigõq
*1988 – ... [[Võro Selts VKKF|Võro Seldsi VKKF]] liigõq
*1985 – ... [[Imäkeele Selts|Imäkeele Seldsi]] liigõq
*1985 – ... Akadeemilidse Rahvaluulõ Seldsi liigõq
*2010 – 2013 Programmi "Vana Võromaa kultuuriprogramm" nõvvokogo liigõq
*2009 – 2013 Riikligu programmi "Eesti keel ja kultuurimälu" (2009–2013) juhtkomitee liigõq
*2007 – 2009 Riikligu programmi "Eesti keel ja rahvuslik mälu(2004–2008)" jakuprogrammi "Eesti keel ja kultuurimälu (2009–2013) ettevalmistava tüürühmä liigõq
*2004 – 2008 Riikligu programmi "Eesti keel ja rahvuslik mälu" juhtkomitee liigõq
*2004 – 2004 TPÜ Filololoogiatiidüskunna dekaan
*2003 – 2005 Eesti Kultuurkapitali rahvakultuuri tsihtkapitali nõvvokogo liigõq
*2003 – 2005 2005. aastagal Eestin toimunu 15. ISFNR-i kongressi kõrraldustoimkunna liigõq
*2003 – 2004 4. soomõ-ugri rahvidõ maailmakongressi Talliinan kõrralduskomitee liigõq
*2002 – 2004 TPÜ eesti filoloogia osakunna juhataja


==Looming==
*Kõivupuu Marju om tennüq vai avitanuq tetäq pall'o tele- ja raadiosaatit, kon om olnuq juttu folkloorist vai kultuurist. 
*Ütenkuun Eesti Rohilidsõ Liikmisõga om tennüq 2006. aastagal fotovällänäütüse "[[Ristipuu]]q Lõunõ-Eesti maastigul".
*Om kõrraldanuq 3 [[Kaika suvõülikuul]]i (1992 Kuudsin, 1998 Põlgastõn, 2012 Harglõn).

<!--
==Teaduspreemiad ja tunnustused==
*2012: "101 Eesti pühapaika" – Tallinna Ülikooli 2011. aasta parim teatmeteos
*2012: "101 Eesti pühapaika " – 2011. aasta parim eesti autori teatmeteos
*2011: Maavalla koja tänukiri ristipuude uurimise, tutvustamise ja kaitsmise eest
*2010: Tallinna Ülikooli parim monograafia "Hinged puhkavad puudes" (Huma, 2009)
*2007: Ajakirja "Akadeemia" Naturalia aastaauhind artikli Haigus kui staatusesümbol: traditsioon, lähiminevik ja tänapäev eest
*2004: Tallinna Pedagoogikaülikooli parim monograafia
*1995: Eesti Vabariigi presidendi peapreemia rahvaluule kogumise eest
*1995: J. von. Uexkylli asutatud Eesti Taassünni auhind (kollektiivselt Võru Keele ja Kultuuri Fondile).
-->


[[Katõgooria:Eesti folkloristiq]]
[[Katõgooria:Võromaa inemiseq]]
