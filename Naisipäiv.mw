
[[File:Mimosa2007.JPG|thumb|300px|[[Hõpõkaadsipuu]] (''Acacia dealbata'') om naisipäävä tunnussõs [[Ukraina]]n ja [[Itaalia]]n]]

'''Rahvidõvaihõlist naisipäivä''' tähüstedäs egä aastaga [[8. urbõkuu päiv|8. urbõkuu pääväl]].    

Naisipäiv om [[Ütistünüq Rahvaq|ÜRO]] tähtpäivi nimistün ja taa om tunnõt mitmõl puul üle ilma. Taal pääväl kõrraldõdas vägivallavastatsit üritüisi ja kõnõldas naisi murrist ja hätist. 

Päävä tähüstämise algust om köüdet [[1848]]. aastaga  ümbrekõrralduisiga [[Ameeriga Ütisriigiq|Ameeriga Ütisriigen]], ku naasõq saiq mitmit õiguisi ja vabahuisi.

Naisipäiv olľ väega tähtsä pühä [[Nõvvokogoliit|Nõvvokogoliidon]]. Taad tähüstedi sääl ku riiklist tähtpäivä. 

Eestin ja palľodõn muin main jäi päält Nõvvokogo võõrvõimo lõppu naisipääväle mano Nõvvokogo pühä mekk. Naisipäivä es tahedaq inämb nii tähtsäs pitäq ja taa asõmal naati inämb tähüstämä [[Imäpäiv|immipäivä]].  

Eestin olľ naisipäiv viimäte riigipühä [[1990]]. aastagal.

Riigikogo tougaś [[23. rehekuu päiv|23. rehekuu pääväl]] [[2001]] napi helleinämbüsega tagasi opositsiooniparteie ettepanõgi kuulutaq 8. urbõkuu päiv jälq riigipühäs. 

Ku 1990. aastil suhtuti naisipäivä sakõstõ naaru ja halvaspandmisõga, sis jo kümnendi lõpun muutu päiv jälq tähtsämbäs. Jälq naati sõbrolõ ja tüüseldsiliisile naisipääväs lille viimä sakõstõ ka üten midägi pidoligumbat ette võtma.
[[Katõgooria:Feminism]]
[[Katõgooria:Tähtpääväq]]
