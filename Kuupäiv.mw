'''Kuupäiv''' om nimi, miä andas [[päiv (aomõõt)|pääväle]] tuu [[kallendri]]süstemi perrä. Kuupäävä perrä om võimalik üttemuudu arvo saiaq, määnest aastaga päivä mõtõldas. Kattõ kuupäivä saa võrrõldaq: üteldäq, kumb näist ja kupall'o om inne tõist. Näütüses [[Gregoriusõ kallendri]] perrä om määntsegi aastaga [[13. lehekuu päiv]] kümme päivä peräst [[3. lehekuu päiv]]ä.  

Inämbüsen kallendriin om kuupääväl kolm ossa: päävä järekõrranummõr kuun, [[kuu (aomõõt)|kuu]] ja [[aastak]]. Noilõ kolmõlõ osalõ võidas viil mano pandaq tõisigi, nt. [[nätäl|nädälipäiv]]. Aastakkõ loetas hariligult määntsestki kokkolepütüst sündmüsest pääle. Näütüses [[sirvikallendri]]n om tuus võet [[Billingeni katastruuf]].

Tõnõkõrd mõtõldas kuupäävä all päävä nimme ilma aastagaarvolda. Tuuga saa päävä pandaq paika ütel viiel [[kallendriaastak|kallendriaastaga]] piiren. Näütüses [[24. piimäkuu päiv]] om egäl aastagal [[jaanipäiv]].  

==Kuupäivi kirotamisõst==

Kuupäivi kirotamisõs pruugitas päävä järekõrranumbrõ ja aastagaarvo jaos inämbüisi arvõ. Kuu võidas kirotaq nii sõnno kui arvõga. Hariligumbaq kuupäivi kirotamisõ võimalusõq ommaq järgmädseq: 
*13. lehekuu päiv 2006,
*13. lehekuud 2006,
*13.05.2006.

[[Category:Aoarvaminõ]]
[[Category:Kallendri]]

[[als:Kalenderdatum]]
[[jv:Tanggal]]
[[bg:Дата]]
[[cs:Datum]]
[[de:Kalenderdatum]]
[[en:Calendar date]]
[[es:Fecha]]
[[eo:Dato]]
[[eu:Data]]
[[fr:Date]]
[[fy:Datum]]
[[ko:날짜]]
[[hr:Nadnevak]]
[[io:Dato]]
[[it:Formato della data]]
[[kn:ದಿನಾಂಕ]]
[[lv:Datums]]
[[lb:Datum]]
[[jbo:detri]]
[[nl:Datum (dagtekening)]]
[[new:दिनाङ्क]]
[[ja:日付]]
[[no:Dato]]
[[ps:نېټه]]
[[pl:Data]]
[[pt:Data]]
[[ksh:Dattum (Kalender)]]
[[qu:Hayk'a ñiqin p'unchaw]]
[[ru:Календарная дата]]
[[simple:Calendar date]]
[[sk:Dátum]]
[[sl:Datum]]
[[sh:Datum]]
[[fi:Päiväys]]
[[sv:Datum]]
[[ta:திகதி]]
[[zh:日期]]
