'''Kuupäiv''' om nimi, miä andas [[päiv (aomõõt)|pääväle]] tuu [[kallendri]]süstemi perrä. Kuupäävä perrä om võimalik üttemuudu arvo saiaq, määnest aastaga päivä mõtõldas. Kattõ kuupäivä saa võrrõlda: üteldä, kumb näist ja kupall'o om inne tõist. Näütüses [[Gregoriusõ kallendri]] perrä om määntsegi aastaga [[13. lehekuu päiv]] kümme päivä peräst [[3. lehekuu päiv]]ä.  

Inämbüsen kallendriden om kuupääväl kolm ossa: päävä järekõrranummõr kuun, [[kuu (aomõõt)|kuu]] ja [[aastak]]. Noilõ kolmõlõ osalõ võidas viil mano pandaq tõisigi, nt. [[nätäl|nädälipäiv]]. Aastakki loetas tavalidsõlt alatõn määntsestki kokkolepüt sündmüsest. Näütüses [[sirvikallendri]]n om tuus võet [[Billingeni katastroof]].

Tõnõkõrd mõtõldas kuupäävä all päävä nimme aastagaarvolda. Tuuga saa päävä panda paika ütel viiel [[kallendriaastak|kallendriaastaga]] piiren. Näütüses [[24. piimäkuu päiv]] om egal aastagal [[jaanipäiv]].  

==Kuupäivi kirotamisõst==

Kuupäivi kirotamisõl tarvitadas päävä järekõrranumbrõ ja aastagaarvo jaos inämbüisi arvõ. Kuu võidas kirotaq nii sõnno kui arvõga. Tavalidsõmbaq kuupäivi kirotamisõ võimalusõq ommaq järgmidseq: 
*13. lehekuu päiv 2006,
*13. lehekuud 2006,
*13.05.2006.

[[en:Calendar date]]

[[Category:Aoarvaminõ]]
