'''Meenikunno suu''' om [[suu]] [[Räpinä kihlkund|Räpinä kihlkunna]] lõunaosan [[Veriora alõvik|Veriora]] ja [[Leevi alõvik|Leevi]] vaihhõl. Uma 14,5 kruutkilomiitregaq om tä [[Võromaa]] üts suurõmbit soid. Suu veeren lõunaõdagu ja lõunahummogu puul ommaq mõhnastiguq, midä kutsutas [[Meenikunno mäeq|Meenikunno mäkis]].  Suun om hulka [[suusaar]]i (noist suurõmbaq Pikksaar, Pähnisaar ja Suur Kaarnasaar) ja mito järve (noist suurõmb om Nohipalo suujärv suu hummoguservän).

Meenikunno suu om tegünüq umbõs 8000-havva. [[Turvas|Turbakihi]] kõgõ suurõmb paksus om 7,1 m, keskmäne paksus om 2,7 m. 

1981 tetti [[Meenikunno suukaitsõala]], miä võtt hindä ala suu ja timä ligembä ümbrüse.

==Kasvoq==

Puiõst kasussõq tan pedäjäq, suukõoq ja paiuq. Haruldaisist kasvõst kasus tan [[roidpütsk]].  

==Eläjäq ja tsirgoq==

Meenikunno suu pääl elässeq [[Mõtus]]sõq, [[Teder|Tedreq]], [[Suukurg|suukurõq]], [[Haugas|haukaq]] ja mitmõq mõtsaeläjäq. Rände aigu piätüseq tan parvi kaupa [[Hahk hani|hahaq haniq]] ja [[Luik|luigaq]].  

==Suusaarõq==

*Hans'asaar
*Krandsisaar
*Kuivasaar
*Kullisaar
*Mikusaar
*Palanusaar
*Pikksaar
*Pähnisaar (vai Meenikund)
*Suur Kaarnasaar
*Tuksisaar
*Tõrvaahosaar
*Väikene Kaarnasaar

==Kaeq viil==

*[[Võromaa suuq]]

[[Category:Võromaa suuq]]
