[[Pilt:Meenikunno1.jpg|pisi|Meenikunno suu]]
'''Meenikunno suu''' om [[suu]] [[Räpinä kihlkund|Räpinä kihlkunna]] lõunaosan [[Veriora alõvik|Veriora]] ja [[Leevi alõvik|Leevi]] vaihhõl. Uma 14,5 kruutkilomiitregaq om tä [[Võromaa]] üts suurõmbit soid. Suu veeren lõunaõdagu ja lõunahummogu puul ommaq mõhnastiguq, midä kutsutas [[Meenikunno mäeq|Meenikunno mäkis]].  Suun om hulka [[suusaar]]i (noist suurõmbaq Pikksaar, Pähnisaar ja Suur Kaarnasaar) ja neli järve: noist kõgõ suurõmb om [[Suur Suujärv]], sõs [[Keskmäne Suujärv]] nink vähämbäq ommaq [[Kamarusjärv]] ja [[Pähnijärv]].

Meenikunno suu om tegünüq umbõs 8000-havva. [[Turvas|Turbakihi]] kõgõ suurõmb paksus om 7,1 m, keskmäne paksus om 2,7 m. 

1981 tetti [[Meenikunno maastigukaitsõala]], miä võtt hindä ala suu ja timä ligembä ümbrüse.

[[Pilt:Meenikunno raba 2012.jpg|pisi|]]
==Kasvoq==
Puiõst kasussõq tan [[Pettäi|pedäjäq]], [[Suukõiv|suukõoq]] ja [[pai]]uq. Haruldaisist kasvõst kasus tan [[roidpütsk]].  

==Eläjäq ja tsirgoq==
Meenikunno suu pääl elässeq [[Mõtus]]sõq, [[Teder|Tedreq]], [[Suukurg|suukurõq]], [[Haugas|haukaq]] ja mitmõq mõtsaeläjäq. Rände aigu piätüseq tan parvi kaupa [[Hahk hani|hahaq haniq]] ja [[Luik|luigaq]].  

[[Pilt:Meenikunno3.jpg|pisi|Meenikunno suu]]
==Suusaarõq==
*Hans'asaar
*Krandsisaar
*Kuivasaar
*Kullisaar
*Mikusaar
*Palanusaar
*Pikksaar
*Pähnisaar (vai Meenikund)
*Suur Kaarnasaar
*Tuksisaar
*Tõrvaahosaar
*Väikene Kaarnasaar

==Aolugu==
[[Pilt:Meenikunno raba11.JPG|pisi|]]
Mõnõ suusaarõ pääl ollõv muistõhavva inemiseq elänüq. Kõnõldas, et üts Meeni-nimeline miis elänüq Pähnisaarõ pääl. Tuuperäst kutsutavat tuud saart viil Meenikunnos ja suud hinnäst Meenikunno suus. 

Üte suusaarõ päält ollõv alostanuq viialonõ palgõst salatii. Salatiid pite lännüq tuu kandi rahvas [[Põh'asõda|Põh'asõa]] aigu suusaarõ pääle pakko. Salatii nakanuq pääle kostkiq [[Mustjärv|Mustajärve]] mant ja veenüq vällä [[Leevi alõvik|Leevi]] ligidäle. Tuud tiid pite ollõv viil mitosada aastakka ildampa hobõsõgaq palkõ vällä veet.

==Matkajalõ==
[[Pilt:Meenikunno2.jpg|pisi|Meenikunno suu]] 
Suu veeren om kats RMK matkajilõ ehitet majakõist: hummoguservän Päävämineki maja lõunaservän Liipsaarõ matkaonn. Kummagi man om tulõ tegemise kotus ja Liipsaarõ majakõsõ man viil puust torn. 
Majakõisi vaihhõl om lavvost 2,4 km pikkunõ matkarada.

[[Pilt:Meenikunno4.jpg|pisi|Meenikunno suu]]
==Kaeq viil==
*[[Võromaa suuq]]

==Välislingiq==
{{Commons|Category:Meenikunno Bog}}
*[http://www.hot.ee/kaja56/Meenikunno.htm Meenikunno suu]
*[http://matkarajad.maaturism.ee/index.php?pg=object&id=123 Meenikunno matkarada]

[[Katõgooria:Võromaa suuq]]
