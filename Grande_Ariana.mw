[[Pilt:Ariana_Grande_Grammys_Red_Carpet_2020.png|pisi|371x371px|Grande 2020. aastakul 
{| class="wikitable"
|+Grande Ariana
|Ammõt
|laulik , laulukirotaja, näütleja
|-
|Vannus
|27
|-
|Žanŕ
|pop-muusiga, R&B, tandsomuusiga
|}
]]
'''Grande Ariana''' (snd. Grande-Butera Ariana) om [[23. piimäkuu päiv|23. piimäkuul]] [[1993]]. [[Aastak|aastakul]] sündünüd [[Ameeriga Ütisriigiq|Ameeriga Ütisriikehe]] [[laulik]], [[laulukirotaja]] ja [[näütleja]]. Ta om peri [[Florida|Floridast]] ärinaasõ’ perest.<ref>[https://www.imdb.com/name/nm3812858/bio IMDb]</ref> Grande alost uma tüütiid ku ta oll 15 Broadway [[Laulumäng|laulumängun]] “13”, a laiemba ilma ette jõudsõ ta alalõ Cat Valentine’ina Nickelodeoni sarjan “Victorious” (2010–2013). Kuigiq näütleja sai sääl hulga laulikuna ette asta, es sünnüq seost muusigakarjääri. Grande nakkas uma muusigavideoid pandma hoobis [[Youtube]]’i, kost timä and õnnõ inämb vällä tull ni hulga inemiste tähelepandmist sai.<ref name=":0">White, Danny 2017. Ariana: The Biography</ref> 

== 2013–2015 ==
Pääle “Victorioust” mängse Grande Ariana sama [[Inemine|inemist]] sarjan “Sam&Cat” (2013–2014).<ref name=":0" />  
[[Pilt:Ariana_Grande_during_The_Honeymoon_Tour_in_Jakarta_2015.jpg|vasakul|pisi|Grande Ariana "Honeymoon Tour" 2015. aastakul [[Indoneesiä|Indoneesiän]]]]
[[2013]]. aastakul tull vällä 1950. aastist mõotatud alostusplaat “Yours Truly”. Plaadilt edimäne singli “The Way” sai Billboard Hot 100 tabõli esikümnehe. Seo tõi laulikule pallo au ja kuulsust, nuurt Grandet pantiq kõrvu kogoni [[Popmuusiga|pop-muusiga]] diivadega nigu [[Mariah Carey]] ni [[Whitney Houston]].<ref>[https://pitchfork.com/reviews/albums/18591-ariana-grande-yours-truly/ Ryce, Andrew 2013. Pitchfork, Ariana Grande "Yours Truly"]</ref>

Kõgõst aastak ildampa ilmut laulik uma tõsõ albumi “My Everything” ([[2014]]), miä üttemuudu timä alostusplaadiga ammut vaimo [[R&B]]’st, a kah [[Tandsomuusiga|tandsomuusigast]].<ref>[https://www.billboard.com/articles/columns/pop/6229287/ariana-grande-my-everything-album-review/ Lipshutz, Jason 2020. Billboard, Ariana Grande Expands on "My Everything": Track-By-Track Review]</ref>

[[2015]]. aastakul peet Grande Ariana edimädse riikevaihõlidsõ tuuri “Honeymoon Tour”, kitmäks timä tõist plaati.<ref name=":0" />

== 2016–2018 ==
[[2016]]. aastaku [[Lehekuu|lehekuul]] and’ Grande Ariana vällä uma kolmanda albumi “Dangerous Woman”, midä peetäs timä edimädses n-ö täuskasunu tüüs. Arvostajaq hindasiväq plaadi kõgõ parõmbas osas Grande lauluväke.<ref>[https://www.rollingstone.com/music/music-album-reviews/dangerous-woman-202124/ Weingarten, Christopher R. 2016. Rolling Stones, Dangerous Woman]</ref>  Kah seo albumi peräst kõrraldõt [[2017]]. aastakul riikevaihõlinõ tuur päälkiräga “Dangerous Woman Tour”. <ref>[http://www.mtv.com/news/3037300/ariana-grande-goodbye-dangerous-woman-tour/ Lakshmin, Deepa 2017. MTV News, Ariana Grande Wrote a Beautiful Goodbye Note to Her "Dangerous Woman" Tour]</ref>  

Suurõmbas kõrdaminekus oll Grandel albumi “Sweetener” peräst, miä tull vällä [[2018]]. aastakul. Timä [[Muusiga|muusigat]], kuulsat käekirjä ni luumu nakati üleilmalidsõlt ainulidsõs pidämä. Arvostajaq kitvä, et Grande löüdse tuu neländä stuudioalbumiga selge viie ni helü, midä tund är kah timä illadsõman luumaaon. <ref>[https://pitchfork.com/reviews/albums/ariana-grande-sweetener/ Mapes, Gillian 2018. Pitchfork, Ariana Grande "Sweetener"/]</ref> 
[[Pilt:SWT_Ariana_REM.jpg|pisi|[[London]] 2019, "Sweetener Tour"]]

== 2019–2020 ==
[[2019]]. aastakul and’ Grande Ariana vällä uma viiendä albumi “Thank You, Next”. Samanimeline alostussingli nõssi õkva Billboard Hot 100 tabõli edimädsele kotusele.<ref>[https://www.theguardian.com/music/2019/feb/08/ariana-grande-thank-u-next-review Gragg, Michael 2019. The Guardian, Ariana Grande: Thank U, Next review – a break-up album of wit and wonder]</ref> Album oll 2019. aastaku populaarsõimate albumite siähn<ref>[https://www.billboard.com/articles/news/international/9338380/ifpi-best-selling-albums-list-2019 Billboard, 2020. Arashi Best-Of Tops Taylor Swift for IFPI's Best-Selling Album of 2019] </ref> ni kandidiirse Grande mitmõlõ [[Grammy avvuhind|Grammyle]]. <ref>https://www.grammy.com/grammys/awards/63rd-annual-grammy-awards-2020</ref>

[[2020]]. aastaku saisoga om Grande Ariana kõgõ rohkõmb [[raha]] tiinü naaslaulik.<ref>[https://www.forbes.com/consent/?toURL=https://www.forbes.com/celebrities Forbes 2020]</ref>

== Välislingiq ==
<references responsive="" />

[[Katõgooria:Ameeriga Ütisriike lauljaq]]
