[[Pilt:BestTractor.jpg|200px|thumb|Aurumoodoriga traktor]]

'''Aurumoodor''' om [[moodor]], minka pand tüüle viiaur. 

Mõttõl pandaq kiijä [[vesi|vii]] abil asjo liikma om pikk aolugu, miä lätt 2000 aastakka tagasi. Varajaidsist aurusäädmist olõ-s kuigi pall'o kassu, a 300 aastakka tagasi naati joba tarvitama sääntsit moodorit, miä määnestki tüüd kah avidiq tetäq ja tuu vei lõpos vällä [[tüüstüspööreq|tüüstüspüürdeni]]. Kõgõpääst naati vaakummoodoridõga kaivanduisist vett vällä pumpama. Edesi naati auru survõga [[tsõõr]]õ püürdlemä pandma ja tuuga vabrikin egasugutsit massinit tüüle pandma. Viil üts samm edesi oll' tuu, ku aurumoodoriq naksiq liigutama [[rong]]õ ja [[traktor]]it. Muudsaq auruturbiiniq andvaq umbõs 80 protsenti kõgõst maailman toodõtavast [[eelektri]]st.    

Treiälmeistre Blomeriusõ Ferdinand tõi Võro liina 4 hobõsõjõvvulidse aurumassina 1866. aastal.<ref>Rigaischen Stadtblätter 18. 8. 1866</ref>  

[[Katõgooria:Tekniga]]
