'''Saajakäänüs''' vai '''saanusütlejä''' vai '''translatiiv''' om [[käänüs]], mink päämäne mõtõq om näüdädäq minkaski saamist ja vastas küsümüsele ''kinkas? minkas?'': ''mehes'', ''tüülises'', ''inemises''.

== Saajakäänüs võro keelen ==
Saajakäänüsse lõpp om [[Võro kiil|võro keelen]] -''s(s),'' miä pandas mano [[Umasütlejä käänüs|umakäänüssele]]: ''kuldsõs'', ''saapas'', ''keeles''.

Hariligult kirotadas [[Võro kiräkiil|võro kiräkeelen]] saajakäänüsse lõpp üte ''s''-ga, a selle, et ta välläütlemisel puul'pikk om, kirotadas mõnikõrd ka katõ ''s''-ga: ''kuldsõss'', ''saapass'', ''keeless''.
{| class="wikitable"
|+
!Nimekäänüs
!Umakäänüs
!Saajakäänüs
|-
|Kuldnõ
|Kuldsõ
|Kuldsõ'''s'''
|-
|Saabas
|Saapa
|Saapa'''s'''
|-
|Kiil
|Keele
|Keele'''s'''
|}
Sakõstõ pruugitas päälekäänüsse asõmal hoobis peräsõnna ''jaos'': ''süümise jaos''.

[[Räpinä kihlkund|Räpinä]] kandi võro keelen ja [[Seto kiil|seto keelen]] om saajakäänüsse lõpp -''st'': ''suurõst'', ''mehest'', ''oppajast''.

== Lätteq ==
Iva, Sulev 2007. Võro kirjakeele sõnamuutmissüsteem. Dissertationes Philologiae Estonicae Universitatis Tartuensis, 20. Tartu: Tartu Ülikooli Kirjastus.
[[Katõgooria:Käänüsseq]]
