{{Elokäük
|pilt=Admiral-Wrangel.jpg
<!--|pildiallkiri=Vana Wrangell-->
|nimi=Wrangelli Ferdinand
|umakeeline_nimi=Ferdinand von Wrangell (Wrangel) 
|sünnüaig=[[9. vahtsõaastakuu päiv]] [[1797]]
|sünnüpaik=[[Pihkva]]
|kuulmisaig=[[6. piimäkuu päiv]] [[1870]]
|kuulmispaik=[[Tarto]]
|matmispaik=Viru-Jaagupi kalmuaid
}}
'''Wrangelli (Wrangeli) Ferdinand''' ('''Ferdinand von Wrangell (Wrangel)''', 1797-1870) oll' [[Joosu mõisa]]st perit admiraal', ümbreilmasõitja, Arktika-uurja, [[Vinnemaa|vinne]] koloonijidõ kindralkubõrniir' [[Alaska]]l, vinne mereministri ja Mereministeeriümmi Opat Komitee president', Peterburi [[Lühendüseq|TA]] kirävaihtajaliigõq (1827) ja avvoliigõq (1855), [[Prantsusõ Akadeemiä]] liigõq (1856), Vinne Maatiidüseseldsi üts asotaja. Ferdinandi esä oll' Vinne riigi maamõõdo assessor', kiä võtt' uma pere Pihkvahõ maamõõdo ekspedits'oonilõ üten, tuuperäst Ferdinand sääl sündügi. Ferdinandi latsõpõlv' läts' müüdä Joosu ja [[Hurmi]] mõisin, [[Võro]]l ja [[Vana-Nursi]] mõisan. Täl oll' viis sõsard (kinkast kats' kuulivaq latsõn) ja veli.

== Haridus ==

* Oppõ Wrangelli Barbara tütärlatsi II astmõ eräinstituudin Võrol
* Oppõ eräoppaja Gnüchteli käe all
* Peterburi Merekadetikorpus

== Tüükotussõq ==

* 1815 alost' mereväen tiin'mist Talinan Balti laivastikun
* 1817-1819 võtt' laiva "Kamtšatka" valvõohvitseerinä ossa Golovnini Vassili juhit ümbreilmareisist
* 1820-1824 juhtõ Põh'ahummogu-Tsiberi rannikulõ saadõt Kolõma ekspedits'oonirühmä
* 1825-1827 juhtõ ümbreilmareisi briki "Krotki" pääl, et val'mistadaq ette [[Kamtšatka]] muutmist Vinne koloonias.
* 1830-1835 oll' Vinne Ameeriga koloonijidõ ülembval'tsõja (kubõrniir') Alaskal
* 1836–1849 tiine Peterburi laivastikun. Erro läts' viitseadmirali avvoastmõn.
* 1840-1849 oll' Vinne-Ameeriga kompanii direktri Peterburin
* 1854-1864 tüüt' Vinnemaa mereministeeriumin
* 1855-1857 oll' Vinne mereministre

== Avastusõq ==

* Tõõst', et [[Ameeriga]] ja [[Aasia]] olõ-iq ütistet
* Kolõma ekspedits'oonil avast' Wrangelli Ferdinand Põh'a-Iämeren suurõ aastaaigõst mittesõltuva lahvandusõ. Üten Matjuškini ja Kuzminigaq kirjeld' tä Põh'a-Tsiberi rannajuunt Indigirka jõõst Koljutšinskaja lahõniq. Uuriti tuu kandi liustikkõ, geomagneetigat ja kliimat, kor'adi tiidüst luudusvarro ja paigapäälitside rahvide kotsilõ. 
* Põh'ahummogu-Tsiberit uurõn joudsõ luutidõ, põhja lindavidõ tsirgoparvi ni [[Tšuktšiq|tšuktšõlt]] kuuldu põh'al arvosaamisõlõ, et [[Põh'a-Iämeri|Põh'a-Iämeren]] Põh'ahummogu-Tsiberi rannigo ligidäl om suur' saar' ni tä tekk' kimmäs tollõ ligikaudsõ asukotussõ. 1820. a. alost' tä neläaastast ekspedits'uuni tuu saarõ ots'misõs, aga saar' jäi löüdmäldäq. Pääle saarõ avastamist 1849. a. nimetediq tuu 1867. a. [[Wrangelli saar'|Wrangelli saarõs]].

== Pereh ==

* [[31. lehekuu päiv|31. lehekuu pääväl]] [[1829]] võtt' naasõs parunessi Rossilioni Elisabethi Roelast [[Viromaa]]lt
* [[4. mahlakuu päiv|4. mahlakuu pääväl]] [[1830]] sündü näile [[Irkutsk]]in tütär Marie
* Poig Wrangelli Ferdinand Georg Friedrich ([[1844]]-[[1919]]) oppõ [[1862]]-[[1865]] [[Tarto Ülikuul'|Tarto Ülikoolin]] [[füüsiga]]t ja [[matõmaatiga]]t, tüüt' ildampa Peterburin okeanograafia- ja meteoroloogiaprohvessorinaq, oll' II järgo kaptõn ([[1885]]).
* Kokko sündü näile katõssa last, kellest neli kuulivaq noorõlt.
* [[1840]] perisi Wrangelli Ferdinand naasõ kaudo [[Roela mõisa]], kon elli 1850. aastakil.

== Teossõq ==

* "Reisiq Tsiberi põh'arannal ja Iämerel 1820-1824" (2 köüdet, 1839 s'aksa, 1841 ja 1948 vinne, 1843 prantsusõ ja 1844 inglüse keelen)
* Om avaldanuq uur'mistöid Põh'a-Õdago Ameeriga rahvidõ kotsilõ

== Tunnustusõq ==

* 1842 Demidovi preemiä

== Mälehtüse hoitminõ ==
Wrangelli perrä ommaq nime saanuq mitmõq paigaq.
* [[Wrangeli saar]] Põh'a-Iämeren 
** [[Wrangeli luuduskaitsõala]] Põh'a-Iämeren om saanuq nime Wrangeli saarõ perrä
* [[Wrangelli saar]] Vaiksõn-Ookeanin Alexanderi arhipelaagin Alaska rannigu ligidäl
** [[Wrangell (liin)|Wrangelli liin]] Wrangelli saarõ pääl om üts vanõmp mittepõlisrahva elopaik Alaskal
** Wrangelli linnujaam Wrangelli liina ligidäl
* Wrangelli kitsusõq Alexanderi arhipelaagin
* [[Wrangelli laht]] Attu saarõ pääl Aleuudi saarirühmän
* Wrangelli maanõna Attu saarõ pääl om Alaska ja [[USA]] kõgõ õdagopoolitsõmp punkt
* [[Wrangelli mägi]] om üts [[tulõmägi]] [[Alaska]]l
** [[Wrangelli tulõmäevüü]] om saanuq nime Wrangelli mäe perrä
** [[Wrangelli mäeq]] ommaq saanuq nime Wrangelli mäe perrä
** [[Wrangelli-St. Eliasõ rahvuspark]] om saanuq nime Wrangelli mäki perrä
* Roela põhikuul [[Viromaa]]l kand Wrangelli Ferdinandi nimme

Wrangellilõ om pant mälehtüsmärk [[Roela mõisa]]he.

== Kirändüs ==

* "Kanepi kihlkunnast Joosust peri maiõuurja Ferdinand von Wrangell", [[Hirvlaanõ Milvi]], "[[Võro-Seto tähtraamat vai kallendri 2006. aastaga pääle|Võro-Seto tähtraamadun 2006. aastaga pääle]]", Võro Selts' VKKF, 2005
* "210 aastakka kuulsa ümbreilmareisjä sündümisest", [[Hirvlaanõ Milvi]], "[[Koit]]", 1. rad. 2007.

== Välislink ==

* [http://www.utlib.ee/ekollekt/eeva/index.php?do=autor_ylevaade&aid=86 Elolugu] Eesti vanõmba kirändüse lehe pääl
* [http://arhiiv2.postimees.ee:8080/leht/96/12/24/olnust.htm Artikli aolehen Postimees]
* [http://unite.ut.ee/teadus/#person-60 Taa kaardi] päält saa kaiaq, kon ommaq Wrangelli perrä nime saanuq kotussõq

[[Katõgooria:Võromaa inemiseq]]
[[Katõgooria:Vinne maiõuurjaq]]

[[bg:Фердинанд Врангел]]
[[de:Ferdinand von Wrangel]]
[[et:Ferdinand von Wrangell]]
[[en:Ferdinand von Wrangel]]
[[es:Ferdinand von Wrangel]]
[[fr:Ferdinand von Wrangel]]
[[hr:Ferdinand von Wrangel]]
[[it:Ferdinand Petrovič Vrangel']]
[[he:פרדיננד וראנגל]]
[[arz:فيرديناند فون فرانجل]]
[[ja:フェルディナント・フォン・ウランゲル]]
[[nds:Ferdinand Petrowitsch Baron vun Wrangel]]
[[pt:Ferdinand von Wrangel]]
[[ro:Ferdinand von Wrangel]]
[[ru:Врангель, Фердинанд Петрович]]
[[sk:Ferdinand von Wrangel]]
[[sr:Фердинанд Врангел]]
[[fi:Ferdinand von Wrangel]]
[[sv:Ferdinand von Wrangel]]
[[vi:Ferdinand von Wrangel]]
