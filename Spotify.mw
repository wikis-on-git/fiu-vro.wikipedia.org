[[Pilt:Availability of Spotify in the World.svg|pisi|362x362px|Riigiq, kon Spotifyga muusikat saa kullõldaq]]
'''Spotify''' om [[roodsi]] vuugedestüsteenüs, minkaq saa muusikat kullõldaq õkva [[Internet|internetist]] plaati ostmaldaq. Muusiga saat mängmä pandaq esitäjä vai albumi kaupa, saat ka tetäq umaq nimekiräq noist laulõst, midä kullõldaq tahat.

Tuu muusiga perrä, midä sa kullõt, pakk Spotify sullõ sarnast muusikat mano. 

== Vuugedestüs ==
Vuugedestüs vai striiming ([[Inglüse kiil|inglüse keelen]] ''streaming'') om andmidõ ülekandminõ serverist puutrihe niimuudu, et naid saa ka laat'misõ aol pruukiq. Vuugedestüsega kullõldas näütüses internetiraadiot, a võit ka kullõlda jo valmis saatit vai laulõ.

== Lauljaq ja Spotify ==
Albumiq ommaq üts' lauljidõ sissetulõki kotus. Interneti tulõkigaq om tuu kõrrast veidembäs jäänüq, selle et muusiga om võrgun olõman ja kiäki ei tahaq inämb plaadi iist massaq. 

Laulja ni Eesti Autoridõ Ütisüse juhatusõ esimiis [[Epligu Vaiko]] ütel', et eesti lauljaq ja muusiguq ommaq ilma jäänüq 30 miljonist [[Õuro|õurost]].<ref>https://kultuur.postimees.ee/7061493/vaiko-eplik-eesti-autoritel-on-saamata-jaanud-30-miljonit-eurot</ref> Mõtõq om tuun, et ku innembi ostiq inemiseq plaadi, siis põrõld saa sama raha iist kogo maailma muusikat kullõldaq. Spotify mass egä kullõmisõ päält lauljilõ rahha, aq tuu om piä olõmaldaq – 0,0003 senti.<ref>https://sky.ee/aeg-muutuseks-muusikute-petitsioon-nouab-voogedastusplatvormidelt-oiglast-tasu/</ref>

== Spotify ja võro kiil ==
Spotifyn om ka võrokeelist muusikat, näütüses [[Kalkuni Mari]] ja [[Winny Puhh|Winny Puhhi]] lauluq.

== Lätteq ==
