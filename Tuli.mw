[[Pilt:Large bonfire.jpg|250px|thumb|Mõtsapalang]]

'''Tuli''' om palaja matõrjaali kipõ oksüdiirümine. Tuu käügin päses vallalõ [[lämmi]], [[valgus]] ja mitmõsugumadsõq [[ollus]]õq, niguq näütüses hüdsäsnikdioksiid ja [[vesi]]. Ku tuli om väega pallav, võivaq gaasiq minnäq ioonilidsõs ja tekküdäq [[plasma]]. 

Tulõst või tullaq nii hääd ku halva. Tuli või lämmistäq tarrõ vai sanna ja tulõ pääl või tetäq [[süük|süvväq]]. Saman või tuli ka elämiisi ja mõtso maaha palotaq.

Et tarõ lämmäs saiaq tetäs tuli [[ahi|ahjo]] vai [[kamin]]ahe, söögi tegemises tetäs hariligult tuli [[pliit|pliidi]] ala. Või mud'oki ka välän vallalidsõ tulõ pääl kütsäq ja kiitä. 

== Mõistatuisi tulõ kotsilõ ==
* ''Kits keldreh, kiil väläh?'' (Ahi palas. [[Põlva kihlkund]], 1893.)
* ''Kiirdles-viirdles kivitsen keldren?'' (Tuli ahun. [[Urvastõ kihlkund]], 1890.)<ref>Krikmanni Arvo, "[[Tere teele, tere meele, tere egalõ talolõ]]". Eesti Kirändüsmuusõum, Tarto 2000, lk. 86, 97.</ref>

== Lätteq ==
<references>

{{commons|Fire}}

[[Katõgooria:Keemiä]]
