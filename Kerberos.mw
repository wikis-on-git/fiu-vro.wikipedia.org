Kerberos (vanakreeka keelen Κέρβερος) olľ [[Vana-Kreeka]] mütoloogian mitmõ pääga põrgupini, kiä vahtsõ Allilma väräjät, et hoitaq kuulnuidõ vaimõ pagõmast. Tedä seletedäs inämbüste ku kolmõ pääga pinni sivvuhanna, sivvõst laka ja [[lõvi]] küüdsiga. Kuna tedä om ni antiik-kreeka ja antiik-rooma ku ka muudsan kirändüsen ja kunstin pall'o kujotõt, vari'iirüseq esiq autoridõ ettekujotusõn nii Kerberosõ vällänägemine ku tagaperä timä ümbre. Kõgõ suurõmb om lahkominek päie arvon: inämbüste kujotõdas tedä kolme pääga, vaihõl ka üte vai katõ vai esiki kooniq viiekümne pääga. Võimalik, et nii suurõ arvo puhul ommaq ka [[siug]]õ pääq sekkä rehkendedüq. <br />

Kerberosõ vanõmbaq olliq [[Echidna]], kiä olľ poolõlistõ naanõ ja poolõlistõ siug, ni [[Typhon]], saa maopääga tuld sülgäv hiiglanõ, kedäs esikiq [[Olümpos]]e jumalaq pelgsiq. Kerberosel olľ kolm veljä. Edimält [[Orthros]], kedä kujotõdi ku katõ pääga põrgupinni, tõõsõs [[Lerna hüdrä]], pall'odõ päiega jälehüs, kink hingüs häöť kyik elävä, ni viimäte [[Kimäär]], kiä olľ iistpuult lõvi, keskest [[kits]] ja takastpuult siug. <br />

[[Kreeka]] mütoloogian ja kunstin kujotõdas Kerberost inämbüste kolme pääga. Kõgõ levinümbä seletüse perrä näge üts pää minnevaigo, tõõnõ ollõvaigo ja kolmas tullõvaigo, a tõisin lättin tähendäseq pääq sündü, nuurust ja vanahust. Kyik Kerberose pääq sööväq, nigu kinnütedäs, kygõst elävide lihha ja tuuperäst lupasõq kuulnuidõ hingi allilma, a lupa-i kinkalgi säält ärq minnäq. Kerberos vahtõ Allilma väräjät ja olľ [[Hades]]e truu vahipini.<br />

Kerberosõ eläväst pääst kinniq püüdmine olľ viimäne vägitego, midä kuning [[Eurystheus]] sundõ [[Herakles]]t tegemä, et hüäskelläq timä ja [[Megaira]] latsi tapminõ. Herakles sai tuuga nakkama ja vei pini Eurystheusõ mano. Kuning peläs' Kerberost nii pall'o, et karas' [[pithos]]tõ, suurdõ hoiuvaasi, ja pallõl' Heraklesel Kerberos Allilma tagasi viiäq ni lask' tä vastatasos vabas vägitekõ tegemisest.
