[[Pilt:Buddha in Sarnath Museum (Dhammajak Mutra).jpg|pisi|Buddha]]
''Seo artikli kõnõlõs ületsest mõistõst; budismi alostaja kotsilõ kaeq artiklit [[Gautama Buddha]]''

'''Buddha''' (võro ja eesti keelen pruugitas ka sõnakujjo "'''buda'''") tähendäs 'virgunu' ja tulõ [[sanskriti kiil|sanskriti keelest]]. Buddha tähüstäs [[budism]]in tiidmise kõgõ korgõmba saiso, [[virguminõ|virgumisõni]] joudnut inemist. Sääntse inemise miil om tävveste virgõ ja puhas, tä om saanuq vabas [[sansaara]]st ja joudnuq [[nirvaana]]htõ. 

Budismin om buddha innekõgõ oppaja. Buddhadõ kotsilõ pruugitas mitmit muidki nimitüisi, nt ''niilännü'' (sanskriti k. ''tathāgata''), [[bhagavat]] ja võitja (sanskriti k. ''jina''). 

Algusõh kutsuti buddhas arvadaq õnnõ [[Gautama Buddha|Šākjamunit]], a pia kujosi arvosaaminõ, et buddhasit om olnuq ka innemb ja tulõ ka tulõvigun. [[Mahajaana]] budismin om buddha tähendüs laemb. Buddha om sääl sagõhõhe igävene vai ülemainõ olõnd vai printsiip, kiä aigaolt võtt inemise kujo, et näüdädäq eloliisilõ tiid virgumisõlõ.

Buddha kirotõdas suure algustähega, ku tegemist om Šākjamuniga (Gautama Buddhaga); buddha ku virgunusi eloliisi ülene nimitüs kirotõdas väiku algustähega.

== Kaeq viil ==
* [[Chhinnamasta]]

[[Katõgooria:Budism]]
