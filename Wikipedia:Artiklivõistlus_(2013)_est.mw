{{Nowrap|[[file:Flag of Estonia.svg|border|25px]] [[Wikipedia:Artiklivõistlus (2013) est|Eesti keeles]]}}
{{Nowrap|[[Pilt:Võrokõisi_lipp.png|border|25px]] [[Wikipedia:Artiklivõistlus (2013) vro|Võro keelen]]}}



'''Artiklivõistlus''' toimub 2013. aastal võru Vikipeediäs esimest korda. Selle eesmärk on saada Vikipeediäle juurde nii artikleid kui ka kirjutajaid. 

Võistlus on hea võimalus võrukeelset vaba veebientsüklopeediat inimestele tutvustada ja kutsuda neid kaasa lööma, sest Vikipeediät saab igaüks täiendada. 

Võistlus toimub 2013. aastal 2. maist kuni 2. juunini. Liituda võib igal ajal selles vahemikus. 

==Kes võib osaleda?==
Osaleda võib igaüks (peale žürii liikmete), kes oskab [[võro kiil|võru keeles]] kirjutada. Soovi ja oskuse korral võib kirjutada ka teistes [[lõunõeesti kiil|lõunaeesti keeltes]]: [[seto kiil|seto]], [[mulgi kiil|mulgi]] või [[tarto kiil|tartu keeles]]; ka need artiklid on väga oodatud.

Osalemiseks tuleb ennast kõigepealt Vikipeediä [http://fiu-vro.wikipedia.org/w/index.php?title=Tallituslehek%C3%BClg:Sisselogimine&returnto=Wikipedia%3AArtikliv%C3%B5istlus+%282013%29+est&type=signup kasutajaks registreerida]. Kindlasti pane registreerumisel kirja ka oma e-postiaadress.

==Millest kirjutada?==
Kirjutada võib kõigest, mis on piisavalt oluline, et sellest peaks omakeelses entsüklopeedias artikkel olema. Sobivad tuntud inimesed, üritused, organisatsioonid, geograafilised paigad, looma- ja taimeliigid, ajaloosündmused, erinevate teaduste mõisted, jne jne. Teema võib olla seotud [[Võromaa|Võrumaa]] ja võru kultuuriga (nt [[Võromaa inemiseq|Võrumaa inimesed]], [[Võromaa mäeq ja oroq|mäed ja orud]], [[Võromaa järveq|järved]], [[Võromaa kooliq|koolid]]), aga ei pea, ka muudest olulistest maailma asjadest võib kirjutada. Kui endal kohe head mõtet ei tule, siis [http://fiu-vro.wikipedia.org/w/index.php?title=Tallituslehek%C3%BClg:Oodatud_lehek%C3%BCljed&limit=500&offset=0 siin nimekirjas] on näiteks 500 teemat, mille kohta artiklit veel ei ole, aga võiks olla, sest nendele on väga palju teistes artiklites viidatud.

==Kuidas kirjutada?==
Uue artikli alustamiseks vajuta teemade nimekirjas (või mõnes artiklis) soovitud pealkirjaga punasele lingile. Või kirjuta uue artikli pealkiri pealehel olevasse spetsiaalsesse uue artikli loomise kasti ja vajuta nuppu ''Luuq leht!''. Võid valida ka juba olemasoleva lühikese artikli ja seda täiendada. Vaata [[Wikipedia:Lühkü pruukmisoppus|redigeerimisjuhendit]] ja  [[Wikipedia:Vikipeediä säädüseq|reegleid]].

Vaja oleks, et paneksid artiklisse kirja ka allika, kust kirjutamiseks materjali leidsid, siis on artikkel usaldusväärsem ja lugeja saab selle õigsust allikast kontrollida. Kuid raamatust, internetist või mujalt päris maha kirjutada ei tohi, see oleks teiste autorite loomingu vargus.

Kui tahad teada, milline üks Vikipeediä artikkel peaks välja nägema, loe ja uuri erinevaid juba kirjutatud artikleid, näiteks (lühematest) [[Võro lipp]], [[Matõmaatiga]], [[Kikkasiin]], (pikematest) [[Hurda Jakob]], [[Iraan]] või [[Lasits]].

Kui oled artikli valmis saanud, lisa selle link [[Wikipedia:Artiklivõistlusõst osavõtjaq artikliq (2013)|Osalevate artiklite leheküljele]], siis saab žürii aru, et oled võistlusel osaleja. Igaüks võib võistlusele esitada nii palju artikleid kui soovib.

==Kes võistlust korraldab ja kes žüriis on?==
Võistlust korraldab MTÜ Wikimedia Eesti.

Žüriis on [[pruukja:Valdis|Valdis Laan]], Triin Iva ja Tiia Allas.

==Mis auhinnaks on?==
Parimatele kirjutajatele on välja pannud auhinnad:

* '''Kubija Hotell-Loodusspaa''' - spaa- ja saunakeskuse priipiletid; 
* '''[[Zetod]], [[Klapp]]''' ja '''[[Kiiora]]''' - iga ansambli uusim helikandja;
* '''Võru Instituut''' ja '''TÜ Lõuna-Eesti keele- ja kultuuriuuringute keskus''' - omakeelsed raamatud ja CD-d.

Võitjad kuulutatakse välja ja auhinnad antakse kätte 13. juunil kell 18 [[Lõunõ-Eesti keele- ja kultuuriuurmiisi keskus|Tartu Ülikooli Lõuna-Eesti keele- ja kultuuriuuringute keskuses]] (Lossi 3-134, Tartu).

==Kust saab nõu?==
Vaata [[Wikipedia:Lühkü pruukmisoppus|redigeerimisjuhendit]] ja [[Wikipedia:Vikipeediä säädüseq|reegleid]].

Küsimusi võid kirjutada selle lehekülje [[Wikipedia arotus:Artiklivõistlus (2013) vro|arutusse]] või saata e-postiga sulev.iva [ät] ut.ee.

[[katõgooria:Vikipeediä]]
