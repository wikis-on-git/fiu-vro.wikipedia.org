{{MaaInfokast|
Nimi=Palõstiina Riik<br />دولة فلسطين <br/> ''(Dawlat Filasţīn)''|
Genitiiv=Palõstiina Riigi|
Lipp=Pilt:Flag of Palestine.svg |
Vapp=Pilt:Coat of arms of State of Palestine (Official).png |
Kaart= File:State_of_Palestine_(orthographic_projection).svg|300px |
Riigikiil=[[araabia kiil]] |
Pääliin=[[Rām Allāh]] (pääliinas tahetas [[Jeruusalemm]]ä) |
Suurus=6242 |
Rahvaarv=4 550 400 (2014) |
Internetitunnus=.ps
}}

'''Palõstiina''' all mõtõldas tan artiklin noid ossõ aoluulidsõst Palõstiinast, miä ei olõq [[Iisrael]]i kuunsaisun, tuu tähendas [[Gaza]] tsuuni ja Jordani õdagukallõst ehk Palõstiina araablaisi riiki.

Välisriigest juusk kokko Gaza tsuun Iisraeli ja [[Egüptüs]]ega ja Jordani õdagukallõs Iisraeli ja [[Jordaania]]ga.

Palõstiinlaisi territooriummõ tsentrumis om Räm Allahi liin, koh ommaq palõstiinlaisi võimuorganiq.
Umma esiqsaisvust kuulut' Palõstiina 15. märdikuu pääväl, 1988 aastagal.

23. süküskuu pääväl palssiq Palõstiina võimuq [[ÜRO]] Pääassambleelt riigi tunnistamist piiren, miä olliq inne 1967. aastaga Kuvvpääväst sõta. ÜRO liikmõs saamisõs om vajja ka ÜRO Julgõolõginõvvokogo hääskitmist, a [[Ameeriga Ütisriigiq]] ommaq lubanuq sääntse otsusõ pääle veto pandaq.

Eesti välisministri, Paeti Urmas, ütel' 20. süküskuu pääväl 2011. aastagal New Yorkin Õuruupa Liido välisministride Lähkü-Hummogumaa teema kookkosaamisõl, et Eesti ei olõq Palõstiinalõ ÜRO-n riigistaatusõ andmisõ puult.

2012. aastagal sai Palõstiina ÜRO kaejaliikmõ staatusõ, ni sama aastaga lõpun kinnüt' ÜRO, et organisatsiooni ammõtligõn dokustaadõn naatas taad nimitämä Palõstiina Riigis.

3. vahtsõaastakuu pääväl 2013. aastagal võtsõ Palõstiina umavalitsus käüki Palõstiina Riigi nime, a Iisrael ei olõq tuud hääs kiitnüq.
 
Palõstiina Riigi esiqsaisvusõ ommaq hääs kitnüq 136 ÜRO liikmõsriiki ni Vatikan. Palõstiina ROK maakood om PLE.


[[katõgooria:Aasia maaq]]
