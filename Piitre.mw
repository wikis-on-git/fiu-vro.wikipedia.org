'''Piitre''' om [[Võro kiil|võrokeeline]] mehe edenimi.  Algnimi tulõ üle [[Ladina kiil|ladina keele]] kuju Petrus [[Kreeka kiil|kreeka keelest]], kon inemisenimi πέτρος (''Pétros'') tähendäs kivvi, kaljut. Piitre kõgõ hariligumbaq hõikamisvormiq võro keelen ommaq aoluulidsõlt olnuq Peedo, Peeds'o, Piit ([[umasütlejä käänüs|umasütlejä]] Peedi) ja [[Peep]]<ref>Rajandi, Edgar 1966: ''Raamat nimedest.'' Tallinn, Eesti Raamat, märksõna ''Peter''.</ref> (umasütlejä Peebu), minkast ommaq saanuq umaette edenimeq. Lisas ommaq seto keelen hõikamisvormiq Petra ja Pet'o<ref>Aabrams, Vahur. Vinne õigõusu ristinimeq ja näide seto vastõq. — Raasakõisi Setomaalt. Hurda Jakobi silmi läbi aastagil 1903 ja 1886. Hagu, P. & Aabrams, V. (koost.) Seto Kirävara 6. Seto Instituut, Eesti Kirjandusmuuseum 2013, lk 231–256.</ref>. Võrokõisi pruugit [[Piibli|Vastne testament]] kirot ristiusu apostli nimme edimält (1686) ''Peter'', ildamba ''Peetrus'', kõnnõkeelen om timä kottalõ üteld ka [[Pühä Piitre]], timä kerigupühä om [[piitrepäiv]]. Ristiusu arvosaamisi perrä om ka surma kutsut võro keelen "Liiva-Piitre" ja kikas ku Pühä Piitre sümbol om talo eläjide hulgan sakõstõ saanu nime Piitre. 1684. aastagal [[Rõugõ kihlkund|Rõugõ kihlkunnan]] oll' Piitre sagõhusõlt tõnõ talo peremehe edenimi (6,4 %)<ref>Saar, Evar 2016: Rõuge ja Vastseliina talupoegade eesnimed XVI ja XVII sajandil. Võro Instituudi toimõndusõq, 11−56.</ref>   

Vastussit tõisin kiilin:   
* Peeter, eesti kiil
* Peter, s'aksa kiil
* Pēteris, läti kiil
* Пётр (''Pjotr''), vinne kiil
*Пётра (''Pjotra''), Пятро (''Pjatro''), valgõvinne kiil
*Piotr, poola kiil
* Pekka, soomõ kiil
* Peter, Pär, roodsi kiil
* Péter, ungari kiil
* Peter, inglüse kiil

Võro keelen om kombõs pruukiq tunnõdu vai lähkü nimega inemise vai tegeläse edenimme võro muudu, nt [[Paani Piitre]] (Peter Pan), tsaar [[Piitre I]] (Пётр I), rektor [[Tulviste Piitre]] (Peeter Tulviste).

== Lätteq ==
<references />

[[Katõgooria:Nimeq]]
