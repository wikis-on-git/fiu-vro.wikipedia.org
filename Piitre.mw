'''Piitre''' om [[Võro kiil|võrokeeline]] mehe edenimi.  Algnimi tulõ üle [[Ladina kiil|ladina keele]] kuju Petrus [[Kreeka kiil|kreeka keelest]], kon inemisenimi πέτρος (''Pétros'') tähendäs kivvi, kaljut. Piitre kõgõ hariligumbaq hõikamisvormiq võro keelen ommaq aoluulidsõlt olnuq Peedo, Peeds'o, Piit (umasütlejä Peedi) ja Peep<ref>Rajandi, Edgar 1966: ''Raamat nimedest.'' Tallinn, Eesti Raamat, märksõna Peter.</ref> (umasütlejä Peebu), minkast ommaq saanuq umaette edenimeq. Võrokõisi pruugit [[Piibli|Vastne testament]] (1686) kirot ristiusu apostli nimme ''Petrus (Peetrus)'', kõnnõkeelen om timä kottalõ üteld ka [[Pühä Piitre]]. Ristiusu arvosaamisi perrä om ka surma kutsut võro keelen "Liiva-Piitre" ja kikas ku Pühä Piitre sümbol om talu eläjide hulgan sakõstõ saanu nime Piitre.   

Vastussit tõisin kiilin:   
* Peeter, eesti kiil
* Peter, s'aksa kiil
* Pēteris, läti kiil
* Пётр (''Pjotr''), vinne kiil
* Pekka, soomõ kiil
* Peter, Pär, roodsi kiil
* Péter, ungari kiil
* Peter, inglüse kiil

Võro keelen om tavas pruuki tunnõtu vai lähedäse nimega inemise vai tegeläse edenimme võro muudu, nt [[Paani Piitre]] (Peter Pan), tsaar [[Piitre I]] (Пётр I), rektor [[Tulviste Piitre]] (Peeter Tulviste).

== Lätteq ==
<references />

[[Katõgooria:Nimeq]]
