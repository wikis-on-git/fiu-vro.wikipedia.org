'''Handi kiil''' (tõõsõ nimegaq ''ostjaki kiil'', handi keeles Ханты ясаӈ, Hanty yasaṋ) om soomõ-ugri kiil, midä kõnõlõsõq Õdagu-Tsiberin eläväq [[handiq]]. Handi kiil om [[Uurali kiilkund|Uurali kiilkunna]] Ugri kiili Obi-ugri rühmä kiil. Handi kiilt kõnõldas [[Vinnemaa]]l Handi-Mansimaal, Jamali Neenedsi hindavolitsõn piirkunnan ja Tomski oblastin Aleksandrovskoje ja Kargosoki rajoonin. 1994. aasta Salmineni ja Janhuneni uurmisõ perrä elli Vinnemaal 12 000 handi keele kõnõlõjat. 2002. aasta rahvalugõmisõ perrä elli Vinnemaal 13 600 handi keele mõistjat, a 2010. aasta rahvalugõmisõ perrä oll' näid õnnõ 9584. 

Handi kiil om ohoalonõ kiil. Handi keele kõgõ läkümb hõimokiil om [[mansi kiil]]. Handi kiil om tunnõt ummmi murdidõ hulga poolõst. Murdidõ õdagurühmä kuulusõq  Salehardi, Obi ja Irtõši murdõq  Hummogurühmä kuulusõq Surguti ja Vahhi-Vasjugani murdõq, miä ommaq jagonuq kolmõstõistkümnes murrakus. Kõik murdõq ommaq egäüts väega esiqmuudu, kolmõ päämädse murdidõrühmä (kolmas om põh'arühm) kõnõlõjaq ei saaq ütstõõsõst arvo. 

{{Uurali keeleq}}

[[katõgooria:keeleq]]
[[katõgooria:Vinnemaa]]
