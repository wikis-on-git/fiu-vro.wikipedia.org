{{Elokäük
|pilt=Rahmani Jan.jpg
<!--|pildiallkiri=Rahmani Jan-->
|nimi=Rahmani Jan
|eestikeeline_nimi=Jan Rahman 
|sünnüaig=[[30. hainakuu päiv]] [[1975]]
|sünnüpaik=[[Loosi]]
|ammõt=kirämiis
}}

'''Rahmani Jan''' ('''Jan Rahman''') om sündünüq 30.07.1975 [[Võro]]l. Opnu Loosi 8-klassilidsõn koolin (1982-1990), Võro I keskkoolin (1990-1993) ja vähä aigu ka [[Tarto Ülikuul|Tarto Ülikoolin]] aokirändüst (aastil 1993-2004). Olnuq Tarto Nuuri Autoridõ Kuundisõn ja Võro Seldsin VKKF. Kõrraldanuq egäsugutsit [[võro kiil|võro keele]] ja kultuuri üritüisi ([[Kaika suvõülikuul|Kaika suvõülikooliq]] jm).

Kirotanuq (inämbüisi võrokeelitsit) luulõtuisi, näütemänge, arvustuisi ja niisama aolehejutukõisi. Võro kiilde pandnuq luulõtuisi (Laaksoneni Heli, Krulli Hasso) ja draamat ([[Shakespeare'i William|Shakespeare'i]] "Suvõüü unõnäo" käsitüüliisi stseene). Kirotanuq laulõ ja laulusõnno ansamblilõ [[Ummamuudu]] ("Kõnõtraat", "A mille", "Kloostrivein", "Mis uudist", "Ummamuudu liin"), [[Tuksami Jaagulõ]] ("Uni") ja ansamblilõ [[Viie pääle]] ("Uni", "Kuionu puu", "Puu palas", "Üü" jt). 

Maailma edimädsel võrokeelitsel laulupidol "[[Uma Pido]]" lauliq kooriq mitund Jani tekste pääle kirotõdut laulu: "Kõnõtraat", "Kuionu puu", "Puupää rock'n'roll", "Perräjäänüq" (teksti autor ka [[Ilvese Aapo]]).

==Raamaduq==
* Luulõtuisi kogo "Vasõst Vas’k" (Eesti Kostabi $elts, Tarto 1997)
* Luulõtuisi ja tõlkidõ kogo "Maapuupäiv" (üten Laaksoneni Heliga) (Sammakko ja Võro Selts VKKF, Võro-Turu 2000, Sammakko, Turu 2005 (kõrdustrükk)).
* Luulõkogomik ja CD [[Viie pääle (raamat)|"Viie pääle"]] (üten [[Contra]], [[Ilvese Aapo]], [[Pulga Jaan]]i ja [[Ruitlasõ Olavi]]ga) (Väiku välläandja, Võro 2005).
* Latsiraamat "Vävvä" (Võro 2005).

Luulõtuisi, juttõ, arvustuisi jms avaldanuq aolehin Töörahva Elu, Võrumaa Teataja, Koit, Viruskundra, Uma Leht, Sirp, Postimees, Eesti Päevaleht, aokir'on Vikerkaar, Tuli & Savu, Täheke, Teater. Muusika. Kino. Juttõ ja luulõtuisi om ilmunu ka kogomigõn "Hea raamat" (NAK, Tarto 1998), "Emajõe kondor" (NAK, Tarto 2002), "Sano, tuuli" (Helsinki 2002). Luulõtuisi om avaldõt [[Võro-Seto tähtraamat]]in. Laulu "Kõnõtraat" sõnno ommaq avaldanuq pall’oq lauluraamaduq.

[[katõgooria:Võromaa inemiseq]]

<!--
[[et:Jan Rahman]]
[[en:Jan Rahman]]
-->
