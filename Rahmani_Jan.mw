'''Rahmani Jan''' om sündünüq 30.07.1975 Võrol. Opnu Loosi 8-klassilidsõn koolin (1982-1990), Võru I keskkoolin (1990-1993) ja vähä aigu ka Tartu Ülikoolin aokirändüst (aastil 1993-2004). Olnuq Tartu Noorte Autorite Koondisen ja Võro Seldsin VKKF. Kõrraldanuq egäsugutsit [[võro kiil|võro keele]] ja kultuuri üritüisi ([[Kaika suvõülikuul|Kaika suvõülikooliq]] jm).

Kirotanuq (inämbüisi võrokeelitsit) luulõtuisi, näütemänge, arvustuisi ja niisama aolehejutukõisi. Võro kiilde pandnuq luulõtuisi (Heli Laaksonen, Hasso Krull) ja draamat (Shakespeare "Suveöö unenäo" käsitüüliisi stseene). Kirotanuq laulõ ja laulusõnno ansamblilõ Ummamuudu (Kõnõtraat, A mille, Kloostrivein, Mis uudist, Ummamuudu 
liin), Jaak Tuksamile (Uni) ja ansamblilõ Viie pääle (Uni, Kuionu puu, Puu palas, Üü jt). 

Maailma edimädsel võrokeelitsel laulupidol "[[Uma Pido]]" lauliq kooriq mitund Jani tekste pääle kirotõdut laulu: Kõnõtraat, Kuionu puu, Puupää rock'n'roll, Perräjäänü (teksti autor ka [[Ilvese Aapo]]).

Raamaduq:
* Luulõtuisi kogo "Vasõst Vas’k" (Eesti Kostabi $elts, Tartu 1997)
* Luulõtuisi ja tõlkidõ kogo "Maapuupäiv" (üten Heli Laaksoneniga) (Sammakko ja Võro Selts VKKF, Võru-Turu 2000, Sammakko, Turu 2005 (kõrdustrükk)).
* Luulõkogomik ja CD "Viie pääle" (üten Contra, Aapo Ilvese, Pulga Jaani ja Olavi Ruitlasõga) (Väiku välläandja, Võru 2005).
* Latsiraamat "Vävvä" (Võru 2005).

Luulõtuisi, juttõ, arvustuisi jms avaldanuq aolehin Töörahva Elu, Võrumaa Teataja, Koit, Viruskundra, Uma Leht, Sirp, Postimees, Eesti Päevaleht, aokir'on Vikerkaar, Tuli & Savu, Täheke, Teater. Muusika. Kino. Juttõ ja luulõtuisi om ilmunu ka kogomigõn "Hea raamat" (NAK, Tartu 1998), "Emajõe kondor" (NAK, Tartu 2002), "Sano, tuuli" (Helsinki 2002). Luulõtuisi om avaldõt Võro-Seto tähtraamatin. Laulu "Kõnõtraat" sõnno ommaq avaldanuq pall’oq lauluraamaduq.

[[katõgooria:Võromaa inemiseq]]

[[et:Jan Rahman]]
[[en:Jan Rahman]]
