Jobsi Steve (Steven Paul Jobs) sündü 1955. aastaga 24. radokuul ja kuuli 2011 5. rehekuul. Tä oll’ USA teedüstehnoluug ja ettevõtja ni Apple Inc üts asotaja.

Latsõpõlv ja nuurus

Steven Pauli võtiq kasulatsõs Paul ja Clara Jobs, kiä kasvadiq  latsõ  üles. Joba latsõn naas’ Jobs elektrooniga vasta huvvi tundma. Tiäl es olõq pall’o sõpru üles kasudõn. 1972. aasta astõ Jobs Reed`i kollõtsihe ja sattõ säält sama aasta vällä. 1974. aasta reise Jobs läbi India ja otsõ säält valgustust. Tuul aol pruumõ tä kaq hoimaruuht. Aastagil 1972 kooniq 1977 oll’ tä paarilinõ Chrisann Brennan, kinka tä saiõ latsõ. Ildampa pand’ tä ütele umalõ puutrilõ nimeks Lisa, miä om tä edimädse tütre nimi.

Tüü ja äri

1970-ndide lõpun lõi Jobs üten Steve Wozniakiga edimädse kõrdalännü eräpuutri. 1980-ndide algusõn oll’ tä edimäne, kiä püürd’ tähelepanno puutrihiire pruukmisõlõ. 1986. aastal ost’ Steve Jobs ärq ettevõttõ Pixar. Jobs tüüt’ Apple´i tekevjuhi kotusõ pääl piaaigo tasoldaq, kõgõst 1 dollari iist aastan. Täl oll’ üle viie mill’oni Apple´i aktsia, mink väärtüs oll’ üle katõ mill’ardi dollari. Forbesi arvamisõ perrä oll’ tä vara väärtüs 2010. aastagal 8,3 mill’ardit dollarit ni tuuga oll’ tä USA rikkusõ poolõst 42. inemine.

Elo lõpuaastagaq

2003. aastagal löüti täl kõtunäärmevähk ja tä kuuli 2011. aastagal. Jobs´il oll’ abikaas Laurene Powell, kinka nä lätsiq paari 1991. aastagal. Nä saiõq kokko nelli last. Tä elli terve uma elo California osariigin.
