'''Antsla valla Nuurivolikogo''' om [[Antsla vald|Antsla valla]] volikogo man toimõndav nuuri ossavõtmisõkogo, miä om umavalitsusõ nõuandva ütisüs nuuri küsümüisin.<ref name="riigiteataja">[https://www.riigiteataja.ee/akt/417042018005 Antsla valla Noortevolikogu põhimäärus Riigi Teatajas]</ref>
[[Pilt:Uus logo.png|pisi|paremal|Antsla valla Nuurivolikogo vahtsõnõ logo.]]

==Tsiht==

Antsla valla Nuurivolikogo tüü tsiht om nuuri huvvõ kaitsminõ vallan, vallavalitsusõlõ ja vallavolikogolõ nuuri ettepandmiisi edesi andminõ ja vallan ettevõtmiisi kõrraldaminõ ni ummi projekte elloviimiseq.<ref name="riigiteataja" />

==Kotus==

Antsla valla Nuurivolikogo toimõndas päämidselt Kuldri ja Antsla Nuurikeskusõn ni om köüdet vallavolikogogaq. Nuurivolikogo tüüd avitasõq tetäq umakandi nuurijuhiq.

==Liikmõq ja valimisõq==

Kandidiirmisõigus om 13–26-aastagaidsil nooril, kink elokotus om Antsla vallan vai kiä opvaq Antsla valla koolin. Antsla valla Nuurivolikogol om 9 (ütessä) liigõnd. Antsla valla Nuurivolikogo liikmidõ valiminõ sünnüs avaligul kuunolõkil üles säetüisi kandidaatõ vaihõl. AVNi liikmõq valitasõq katõs aastagas.<ref name="riigiteataja" />

2019. aastaga märtekuu saisõga oll’ Antsla valla Nuurivolikogo edemiis Männiste Cerda. Liikmit om kuus ni tugõjit liikmit kolm.<ref>[http://antsla.kovtp.ee/noortevolikogu Antsla valla Noortevolikogu koosseis 2018-2020]</ref>

==Tüü==

Antsla valla Nuurivolikogo tüüvormis ommaq kuunolõgiq, midä tetäs, niguq vaia, a mitte vedemb ku üts kõrd kuun. Nuurivolikogo liikmõq võtvaq ossa Antsla valla volikogo istmidsõ ni kutsvaq ka volikogo liikmit hindä kuunolõkilõ. Nuurivolikogo edemiis edüstäs valla nuuri mitmõsugumaidsil ettevõtmiisil.<ref name="riigiteataja" />

Süküskuun tetti Nuurivolikogolõ uma [http://facebook.com/antsla.nvk Facebooki leht], kah om Antsla valla Nuurivolikogol teküs [http://instagram.com/antsla.nvk Instagramin]. Kah viidi süküskuun läbi hääelo küsütelemine valla nuuri siän. Rehekuun kõrrald' Antsla valla Nuurivolikogo logokonkursi ja märtekuun ülevalladsõ kitmisettevõtmisõ.

==Lätteq==

<references />

[[Katõgooria:Antsla vald]]
