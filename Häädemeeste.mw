[[Pilt:Häädemeeste_1_2009_11_07.jpg|250px|thumb|Häädemeeste keskus 2009. a. märtekuun]]

'''Häädemeeste''' om alõvik, [[Häädemeeste kihlkund|kihlkunna]] ja [[Häädemeeste vald|vallakeskus]] [[Pärnomaa]] lõunõosan [[Liivi laht|Liivi lahõ]] veeren. 2000. aastagal elli sääl 869 inemist. 

Häädemeestel om keskkuul (2002/2003. opiaastagal oppõ sääl 338 last), muusigakuul, huvikeskus, raamadukogo, muusõum, kats kerkot (lutõri ja õigõusu) nink kats kalmuaida. Viil om sääl mälehtüsmärk edimäidsile eestläisi kaugsõidopurjõlaivolõ.

Häädemeestel juusk Liivi lahtõ [[Häädemeeste jõgi]].

== Aolugu ==

16. aastagasaa keskpaigast om Häädemeeste tunnõt ku sadamakotus (''Guedenn mans becke''). 16. aastagasaa tõsõl poolõl teiq Tiesenhauseniq sinnäq üte ummist mõisist. 

Vinne aol oll' Häädemeestel vabrik, kon tetti ahokivve.

== Midä kaiaq tasos ==
* [[Häädemeeste muusõum]]
* [[Häädemeeste Mihkli kerik]] (lutõri usk)
* [[Häädemeeste Esändä muutmisõ kerik]] (õigõusk)

[[Katõgooria:Eesti alõviguq]]
[[Katõgooria:Häädemeeste vald]]

[[cs:Häädemeeste]]
[[et:Häädemeeste]]
[[vo:Häädemeeste]]
