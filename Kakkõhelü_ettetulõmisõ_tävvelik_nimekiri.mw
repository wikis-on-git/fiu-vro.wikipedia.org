Tan ommaq üles loedu kõik kakkõhelü ettetulõmisõ kotusõq. Nuuq kotusõq, kon kakkõhellü pidänü kirän märkmä, ommaq vällä tuudu '''paksu kiräga'''. Muuq kotusõq, kon kakkõhellü piä-i märkmä, ommaq hariligun kirän ja ''q'' om sääl pant sulgõ sisse. Tuu tähendäs, et ka sääl või tedä kirotaq, a tuud võinu tetäq õnnõ mõnikõrd sõna eräle vällätuumisõs, tälle suurõmba rasõhusõ andmisõs vai riimi peräst.

==Kakkõhelüga tunnusõq, lõpuq ja jakuq==
===Kakkõhelü ku mitmusõ tunnus===
	
'''a) mitmusõ nimekäänüssen: ''puuq, mõtsaq, suurõq majaq, vahtsõq saapaq, vereväq vabarnaq'';'''<br>
'''b) kimmä kõnnõviisi mitmusõ 3. käänüse lõpun nii olõvan- ku minevänaon: ''saavaq, kirotasõq, võtvaq, ommaq; saiq, kirodiq, võtiq, olliq'';'''<br>
c) mineväao kesksõnno mitmusõn: ''(ommaq) mõstu(q), (ommaq) eledü(q), (olliq) söödedü(q), (mar´aq) kor´adu(q); (ommaq) mõsknu(q), (ommaq) elänü(q)'';<br> 
d) mitmusõ 1. ja 2. käänüse lõpun nii olõvan- ku minevänaon. Ollõvaig: ''teemi(q), näemi(q), võtami(q), kirotami(q); tiiti(q), näeti(q), võtati(q), kirotati(q); (ti) tiide(q), näede(q), võtadõ(q), kirotadõ(q)''; Minnevaig: ''teimi(q), näimi(q), võtimi(q), kirotimi(q); teiti(q), näiti(q), võtiti(q), kirotiti(q); (ti) tei(q), näi(q), võti(q), kirodi(q)'';<br>
e) kimmä kõnnõviisi tettävä tegomoodu lihtmineväao mitmusõn: ''as´aq kaotõdi(q), piniq malgutõdi(q), viläq määtedi(q)''.<br>

===Muuq kakkõhelüga tunnusõq, lõpuq ja jakuq===

'''a) tõõsõn tegonimen: ''kaiaq, tetäq, ollaq, tiiniq, võttaq, herädäq, kirotaq, häbendelläq'';'''<br>
'''b) käskjä kõnnõviisi 2. käänüse lõpun: ''kaeq, küsüq, võtaq, puhkaq, kirodaq'';'''<br> 
'''c) olõvaao ja lihtmineväao eitävän kõnnõn (edeeitüs): ''ei tiiq, ei käseq, ei võtaq, es kirodaq, es häbendelleq; ei tetäq, ei võetaq, ei kästäq, es kirotõdaq, es häbendeldäq'';''' (tagaeitüs) ''tii ei(q), käse-i(q), võta-i(q), nätä-i(q); küsü-i(q), usu-i(q), rao-i(q), häö-i(q), mõsõ-i(q)'';<br>
d) ''nuq/nüq''-kesksõnan ''(om) tennü(q), (om) mõsknu(q), (om) elänü(q)'';<br>
e) ilmakäänüssen (abessiiv): ''saamalda(q), võtmalda(q), kargamalda(q), kirotamalda(q)'';<br>
f) piirikäänüssen (terminatiiv): ''seeni(q), kooni(q), põh'ani(q), rõnnoni(q), hambini(q), hummoguni(q)'';<br>
g) ütenkäänüssen (komitatiiv): ''käega(q), mukka(q), pujaga(q), tütrega(q), oppajaga(q), kadajaga(q)'';<br>
h) käskjä kõnnõviisi 3. käänüse ja eitüse lõpun: ''kaegõ(q), küsüge(q), võtkõ(q), kirotagõ(q); ärq kaegu(q), ärq küsügu(q), ärq võtku(q), ärq kirotagu(q); kaegu-i(q), küsügu-i(q), võtku-i(q), kirotagu-i(q)'';<br>
i) kaudõtsõn käskjän kõnnõviisin: ''kaegu(q), küsügu(q), võtku(q), kirotagu(q)'';<br>
j) olõvaao ütsüse 2. käänüssen: ''(sa) tiide(q), näede(q), võtadõ(q), kirotadõ(q), häbendellede(q)'';<br>
k) ''gi(na)(q)''- ja ''ki(na)(q)''-jakun: ''kiäki(nä)(q), makki(na)(q), midägi(nä)(q), tetäki(nä)(q), mõttõgi(na)(q), söömäldagi(nä)(q), nägemäldäki(nä)(q), parandamaldaki(na)(q)'';<br>
l) tinkõlõjan kõnnõviisin: ''teesi(q), kaesi(q), tiissi(q), kaessi(q), kargasi(q), kamandasi(q), vähändäsi(q); tennü(q), kaenu(q), karanu(q), kamandanu(q), vähändänü(q)''.<br>

==Kakkõhelüga sõnaq==

'''a) katõ silbi ja ''e/õ''- vai ''u/ü''-lõpuga nimisõnaq: ''kastõq, paisõq, lõunõq (lõunaq); imeq, hoonõq; seemeq, asõq; pehmeq, kahrõq; oluq, ohuq, lühüq'';'''<br>
'''b) mitmõq määr- ja asõsõnaq: ''siiäq, sinnäq, eeläq, toonaq, ammuq, veidüq, kinniq; esiq'';''' ''paokilla(q), kükäkillä(q), parhilla(q), parla(q), mano(q), ala(q), taha(q), maha(q)'';<br>
c) kiildsõnaq ''ärä(q), är(q)'';<br>
d) eränäütäjäq asõsõnaq (personaalronoomõniq) ''ma(q), sa(q), mi(iq), ti(iq), nä(äq)'';<br>
e) sõnon ''a(q), aga(q), ega(q), ku(q), nigu(q), jo(q), no(q), jälle(q), jäl(q), kül(q), tere(q), ei(q), ja(q)'' (õdaguvõro murrakin ka ''häste(q), muidu(q), pääle(q), õnõ(q)'');<br>

==Kaeq ka==
[[Võro kiräviis]]
[[Võro kiräkiil]]
[[Võro kiil]]

[[Category:Võro kiil]]
[[Category:Keeletiidüs]]
