[[File:Carving_of_Draco_Lawgiver_in_US_Supreme_Court_library.jpg|tumb|300px|Drakon puulõikõ pääl USA ülembkohtu raamadukogon]]

'''Drakon''' (elli 7. aastagasaal inne mi aigu, [[vanakreeka]] keelen Δράκων ὁ Ἀθηναῖος Drákōn ho Athēnaíos, 'Ateena Drakon') oll' [[Ateena]] liina edimäne [[säädüs]]eandja vanan [[Kreeka]]n. 

Drakoni säädüseq tulliq varahamba suulidsõ õigusõ asõmalõ. Timä kirotõduilõ säädüisile and' jovvu kohus. Inne tedä Ateena liina luumisõst pääle pand' trahvi ja nuhtlusõ kuritüü iist kur'ategijäle kannataja perrekund vai hõim. Säändse kõrra asõmalõ sai noq ammõtlik kohtomõistminõ. 

Neoq säädüseq saivaq Ateena edimädses [[põhisäädüs]]es ja näq olliq avaligult kõigilõ nätäq, et egäüts neid tiidnüq. 

Drakoni sääduseq olliq tuntuq ku väega kõvaq säädüseq. Selle nimmatas Drakoni perrä mitmõn Õuruupa keelen kõvvu säädüisi '''drakooniliidsis'''.

Ildampa, 6. aastagasaal inne mi aigu tekk' [[Solon]] Ateenan vahtsõq säädüseq Drakoni ummi asõmalõ. Alalõ jäi Drakoni ummist õnnõ säädüs mõrdsugatöie kottalõ. 

[[Katõgooria:Vanakreeka poliitiguq]]
