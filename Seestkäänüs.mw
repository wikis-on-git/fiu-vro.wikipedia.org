'''Seestkäänüs''' vai '''seestütlejä käänüs''' vai '''elatiiv''' om käänüs, miä märk minkastki vällä minemist: ''talost, küläst''.

== Seestkäänüs võro keelen ==
Seestkäänüsse lõpp om [[Võro kiil|võro keelen]] -''st'', miä pandas mano [[Umasütlejä käänüs|umakäänüssele]]: ''kuldsõst'', ''saapast'', ''keelest''. 
{| class="wikitable"
|+
!Nimekäänüs
!Umakäänüs
!Seestkäänüs
|-
|Kuldnõ
|Kuldsõ
|Kuldsõ'''st'''
|-
|Saabas
|Saapa
|Saapa'''st'''
|-
|Kiil
|Keele
|Keele'''st'''
|}
Sakõstõ pruugitas seestkäänüsse asõmal hoobis peräsõnna ''seest'' vai ''sisest'', innekõkkõ mitmusõn: ''saapa seest'', ''saapidõ seest''.

== Lätteq ==
Iva, Sulev 2007. Võro kirjakeele sõnamuutmissüsteem. Dissertationes Philologiae Estonicae Universitatis Tartuensis, 20. Tartu: Tartu Ülikooli Kirjastus.
[[Katõgooria:Käänüsseq]]
