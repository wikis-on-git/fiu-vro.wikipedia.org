'''Standardrüüpegaq raudtii''' (vai normaalrüüpegaq raudtii) om [[Rong|rongõlõ]] tett rööbästii, mink rüüpelakjus om 1435&nbsp;mm (4 [[Jalg (mõõt)|jalga]] 8½ [[Toll|tolli]]). Maailman om umbõs 60% raudteist standardsõ rüüpelakjusõgaq.



Standardrüüpega raudtiist om kitsamb kitsa rüüpegaq raudtii. Standardrüüpega raudtiist om laemb [[laja rüüpägaq raudtii]].

== Standardrüüpegaq raudtii Eestin ==
[[Eesti|Eestin]] ei olõq põrõld standardrüüpegaq raudteid.

=== Aolugu ===
Ku [[S'aksamaa|S'aksa]] väeq [[1941]]. aastagal Eesti ärq võtiq, naglotadi samal aastagal kõik laja rüüpägaq raudtiiq kitsambas, standardrüüpegaq raudteis. Vinne väki taganõmisõst perrä jäänüq veerem anti [[Soomõ|Soomõlõ]]. Eesti raudteie pääle tuudi vahtsõnõ veerem.

Vahtsõq raudtiiq ehitedi joq standardrüüpegaq.  Ka mõni kitsa rüüpegaq raudtii naglotadi ümbre standardrüüpega raudtiis.

Ku Nõvvokogo Vinne väeq 1944. aastagal Eesti hindä alaq tagasi võtiq, naglotadi pääosa standardrüüpegaq raudteist kolmõ kuuga jälq 1524mm laja rüüpega raudteis.

=== Tulõvik ===
Rail Baltic, suur' raudtii, miä ka Eestist läbi lätt', tetäs tävveligult vai jaoldõ standardrüüpegaq.
[[Katõgooria:Raudtii]]
