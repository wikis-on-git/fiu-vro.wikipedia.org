'''Imeulmõq''' vai '''fantaasiakirändüs''' om [[ulmõq]] alamb[[žanr]]. Nii ku ulmõq ülepää, käsitles ka imeulmõq ilma sääntsen nigu taa olõ-õi (olnuq). Inämbüisi peetäs imeulmõ tähtsäs tunnismärgis [[maagia]] kujotamist. Imeulmõ hulka pandas hariligult teossõq, kon ommaq [[Päkäts|päkädsiq]], [[Lohe|loheq]], ütssarviguq ja muuq [[Mütoloogia|mütoloogilidsõ]] eläjäq. Imeulmõ tegeläisi hulka loetas ka [[jummal]], [[kurat]] ja [[joulumiis]]. Mitmõq imeulmõ[[Kiränik|kiräniguq]] tarvitasõq vaimus peris elo [[Rahvaluulõq|rahvaluulõt]] ja müüte.

[[Tiidüsulmõq|Tiidüsulmõst]] om imeulmõq tõistsugunõ tan osan, õt imeulmõ fantastilinõ osa seletus selgehe tiidüslidse maailmapildi välimäidsi nättüisigaq: maagia, nõidusõ vai muu imeperälidsegaq. Imeulmõn luu autor tegeläisi, as´alukõ ja kotussit, miä olõ-õi reaalsusõn võimaliguq. [[Hirmuulmõq|Hirmuulmõst]] om imeulmõq tõistsugunõ tan osan, õt imeulmõ tsiht´ olõ-õi mõodaq hirmsalt. Siskiq võivaq n´ooq žanriq sakõstõ kattuq. 

Imeulmõ tegemine sünnüs pall´o sagõhõmpa [[Keskaig|keskaol]] ku tiidüsulmõl ja pia joht kunagiq tulõvigun. Sagõhõhe sünnüs tiidüsulmõq korgtehnoloogilidsõn keskkunnan ja imeulmõq mataltehnoloogilidsõn keskkunnan, a mitte alasi.

Mitmõq imeulmõkiräniguq mõtlõq vällä terve [[Maailm|maailma]], kon sünnüs kõik romaanisari.

Tunnõt imeulmõkiräniguq om näütüses [[Terry Prachett]], [[C. S. Lewis]], [[J. R. R. Tolkien]], [[J. K. Rowling]], [[George R. R. Martin]] jpt.

<br />
