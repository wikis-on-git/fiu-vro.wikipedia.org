'''Immeulmõq''' vai '''fantaasiakirändüs''' om [[ulmõq|ulmõ]] alamb[[žanr]]. Nii ku ulmõq ülepää, kaes ka imeulmõq ilma nii nigu taa olõ-õi (olnuq). Inämbüisi peetäs immeulmõ tähtsäs tunnismärgis [[maagia]] kujotamist. Immeulmõ hulka pandasõq hariligult teossõq, kon ommaq [[Päkäts|päkädsiq]], [[Lohe|loheq]], ütssarviguq ja muuq [[Mütoloogia|mütoloogilidsõ]] eläjäq. Immeulmõ tegeläisi hulka loetas ka [[jummal]], [[kurat]] ja [[joulumiis]]. Mitmõq imeulmõ[[Kiränik|kiräniguq]] tarvitasõq vaimus peris elo [[Rahvaluulõq|rahvaluulõt]] ja müüte.

[[Tiidüsulmõq|Tiidüsulmõst]] om immeulmõq tõistsugunõ tan osan, õt immeulmõ fantastilinõ ossa saa seletäq selgehe tiidüslidse maailmapildi välimäidsi nättüisigaq: maagia, nõidusõ vai muu immeperälidsegaq. Immeulmõn luu autor tegeläisi, as'alukõ ja kotussit, miä olõ-õi reaalsusõn võimaliguq. [[Hirmuulmõq|Hirmuulmõst]] om immeulmõq tõistsugunõ tan osan, õt immeulmõ tsihis olõ-õi mõodaq hirmsahe. Siskiq võivaq n'ooq žanriq sakõstõ kattudaq. 

Immeulmõ tegemine sünnüs pall'o sagõhõmpa [[Keskaig|keskaol]] ku tiidüsulmõl ja olõ-õi joht pia kunagiq tulõvigun. Sagõhõhe sünnüs tiidüsulmõq korgtehnoloogilidsõn keskkunnan ja imeulmõq mataltehnoloogilidsõn keskkunnan, a mitte alasi.

Mitmõq immeulmõkiräniguq mõtlõsõq vällä terve [[Maailm|maailma]], kon sünnüs kõik romaanisari.

Tunnõduq immeulmõkiräniguq ommaq näütüses [[Terry Prachett]], [[C. S. Lewis]], [[J. R. R. Tolkien]], [[J. K. Rowling]], [[George R. R. Martin]] jpt.

[[Katõgooria:Kirändüs]]
