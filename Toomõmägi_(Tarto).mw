[[Pilt:Tartu_Inglisild_2015.jpg|pisi|300px|Inglisild ülevästpuult kaiaq]]
[[Pilt:Riigikohus.jpg|pisi|300px|Riigikohto hoonõq Toomõmäel]]
[[Pilt:Musumägi 2008.JPG|pisi|300px|Toomõmäe Mus'omägi]]
[[Pilt:Tartu observatory 21-11-2008.JPG|left|pisi|300px|Tarto tähetorn]]
[[Pilt:Vana Anatoomikum 2000.jpg|pisi|300px|left|Vana Anatoomikum 2000. aastagal]]

'''Toomõmägi''' om luuduslinõ tsälkorgõga piiret mägi [[Tarto]] liinan [[Imäjõgi|Imäjõõ]] ürgoro hüä poolõ pääl. Toomõmäelt om algusõ saanuq Tarto liin. 
 
Arvatas, et 6.–8. aastagasaa ümbre tekkü Toomõmäele vana maaliin Tarbatu, minkast 11–12. aastagasaal kujosi vällä muinasmaakonna [[Ugandi]] üts katõst keskusõst.

1030. aastagal võtiq Tarbatu ärq vindläseq, kuid 1061. aastagal lüüdi nä nii Tarbatust ku tervest Ugandist vällä.

Ristisõdijaq võtiq Tarbatu ärq aastagal 1223. Päält tuud, 1224. aastagal ehiteti muistidsõ maaliina varõmidõ pääle kivist Tarto piiskobiliin ni Toomõmäest sai [[Tarto piiskopkund|Tarto piiskopkunna]] keskus. Piiskobiliina mano ehitedi ka väkev [[Tarto tuumkerik|tuumkerik]]. Parhilladsõ tähetorni kotsil olnuq piiskobiliin jäi varõmihe [[Põh'asõda|Põh'asõa]] aigo. 

Päält [[Tarto Ülikuul|Tarto Ülikooli]] vahtsõst vallalõtegemist 1802. aastagal naksiq Toomõmäele kerküma ülikooli ehitüseq – klassitsistlik [[Vana Anatoomikum]], [[Tarto Tähetorn|tähetorn]] jt. Tuumkerigu varõmidõ kooriruumi jago tetti ümbre Tartu Ülikooli Raamatukogos. Inämbüs Toomõmäest om täämbädsel pääväl katõt pargiga, miä panti kah kasuma 19. aastagasaal. 

Toomõmäel om Riigikohto maja ja oll' [[2009]]. aastagani Tarto sünnütüsmaja. Vanan Anatoomikumin tüüt' aastil 2000-2011 Tarto Ülikooli [[Lõunõ-Eesti keele- ja kultuuriuurmiisi keskus]].


{{Commons|Category:Toomemägi}}

[[Katõgooria:Tarto]]
[[Katõgooria:Mäeq]]
