{{Elokäük 
 | nimi = Schwartzi Johann Georg
 | eestikeeline_nimi = Johann Georg Schwartz
 | pilt = 
 | sünnüaig = [[25. piimäkuu päiv]] [[1793]]
 | sünnüpaik = [[Riia]]
 | kuulmisaig = [[19. urbõkuu päiv]] [[1874]]
 | kuulmispaik = [[Põlva]]
 | matmispaik = [[Põlva kalmuaid]]
 | ammõt = kerkoopõtaja
 }}

'''Schwartzi Johann Georg''' ('''Johann Georg Schwartz''', 1793-1874) oll' usu- ja haridustegeläne, kiä suurõmba jao umast elost elli ja tüüt' [[Põlva]]n. Tä and' vällä uma ao kotsilõ välläpaistva säitsmejaolidsõ kooliraamatidõ ria [["Koli-ramat"]], noist säitsmest jaost kirot' esiq kolm. Nuuq raamadoq pand' tä kirja [[Lõunaeesti kiil|lõunaeesti keelen]], avaldamises panti nuuq põh'aeesti kiilde ümbre. Lõunaeesti keelen om ilmunu timä kirotõt lugõmisõraamat "Eesti Laste sõbber". Rahva hulgan kutsuti tedä Edimäne Varts vai Vana Varts. Peräst tedä olliq Põlvan kerkoopõtajaq timä poig Johann Georg (1868-1903) ja pujapoig Johann Christoph (1903-1933).

Schwartz kirot' üles [[Võro kiil|võro keele]] sõnno ja saat' noid [[Faehlmanni Friedrich|Faehlmannilõ]], [[Kreutzwaldi Friedrich Reinhold|Kreutzwaldilõ]] ja [[Wiedemanni Ferdinand Johann|Wiedemannilõ]]. Tä oll' Kreutzwaldi hää sõbõr, timä Põlva koton vai Põlva pargin mängeq nääq tihtipääle malõt ja arodiq ilmaasjo. Schwartzi aol 1822. aastagal saivaq [[Põlva kihlkund|Põlva kihlkunna]] inemiseq hindäle priinimeq. Noid võisõvaq nääq esiq vabalt valliq. 

==Elokäük==

Schwartzi Johann Georg sündü [[25. piimäkuu päiv|25. piimäkuu pääväl]] [[1793]] [[Riia]]n, kuuli [[19. urbõkuu päiv|19. urbõkuu pääväl]] [[1874]] [[Põlva]]n nink om matõt [[Põlva kalmuaid]]a.

==Pereh==

*Esä: Schwartzi Johann Bernhard, latsi var'opaiga sekretär, ildampa Riia raeherr
*Imä: Schwartzi (Gericke) Christine Amalie
*Naasõq: 
**Schwartzi (Ditmari) Anna (kuuli 1832), laulatõt 13. piimäkuu pääväl 1817
***Poig Voldemar, Põlva kihlkunnakohtunik
**Schwartzi (Feldmanni) Agatha (kuuli 1850), laulatõt 7. piimäkuu pääväl 1837
***Poig Johann Georg (1838-1903), 1866 võtt' naasõs Karowi Helene

==Haridus==

*1800-1804 Riia tuumkuul 
*1804-1811 Riia Ringkunna Gümnaasium
*1812-1814 oppõ Tarto ülikoolin teoloogiat, lõpoeksämi tekk' 1918

==Tüükotussõq==

*1814 kodooppaja [[Ruhja]]n, Lätin
*1814-1820 kodooppaja [[Vändra mõisa]]n von Ditmari Woldemari man
*1820-1838 abiopõtaja Põlvan
*1838-1868 kerkoopõtaja Põlvan
*1840-1849 vaimolik koolirevident
*1849-1952 [[Võromaa]] praavuski kotussõtäütjä 

==Ütiskundlinõ tegevüs==

*Oll' [[Opat Eesti Selts|Opat Eesti Seldsi]] liigõq aastagast 1859.
*1840 tekk' tä Põlvahe karskusseldsi, miä oll' edimäne umataolinõ terven [[Eesti]]n ja midä kutsuti Kasinus-seldsis. Seldsin oll' päält 1000 liikmõ. Schwartz võtt' 1036-lt inemiselt sõna, et nuuq inämb viina ei juuq. Tuud sõnna ollõv murdnuq õnnõ 16 inemist.

==Teossõq==

*"Lühhikenne öppetus öigest kirjotamissest", Tarto, 1852
*"Wisika, ehk öppetus lodud asjade issewisidest ja wäggedest", Tarto, 1855
*"Sündinud asjade juttustaminne", Tarto, ilmu katõn jaon, 1858 ja 1861
*"Saksakeele Õpimise-raamat", Tarto, 1866
*"Eesti Laste sõbber", Tarto 1873, 2. tr. 1875

==Tunnustusõq==

*1858 kuldrist

==Mälehtüse hoitminõ==
[[Pilt:Oldekop Schwartz.jpg|250px|thumb|Oldekopi ja Schwartzi mälehtüskivi Põlvan]]

*1991 - mälehtüskivi Schwartzilõ ja [[Oldekopi Gustav]]ilõ Põlva kerikaia takan, järve puul.

[[Category:Võromaa inemiseq]]
