'''Haug''' vai '''harilik haug''' (''Esox lucius'') om kala [[havvõlidseq|havvõliidsi]] (''Esociformes'') seldsi [[hauglasõq|hauglaisi]] (''Esocidae'') sugukonna ainukõsõst perekunnast [[havvõq]] (''Esox''). <ref name="kalapeedia1">[https://www.kalapeedia.ee/3661.html Kalapeedia. Eesti kalastuse entsüklopeedia], Harilik haug, haug (''Esox lucius'').</ref>

== Vällänägemine ==
Haug om pikligu kihägä jä pää om terävä pardsinoka kujoga. Sälä- ja taguotsauimeq ommaq hanna lähkül. Päälagi ja säläosa ommaq hariligult tumõrohilidsõq, kõtualune valgõ vai kõllakas. Külgi pääl ommaq hariligult kõllakaq lapikõsõq vai triibuq. Noorembaq kalaq ommaq tumõdampi põikijuttega. Pruuni viiga jäevin või haug ollaq piä tävveligult must. Silmäq ommaq suurõmbapoolsõq. Suu om suur ja alalõvvaluiõ pääl om 10-20 kihva, ülalõvvaluiõ pääl suulaen om hulga tsillokõisi taadepoolõ viltu hambit, mink abil ei saaq saak suust vällä päsedä.
Haug on kipõ kasvuga, Eesti viin ommaq aasta vanudsõ havvõq keskmädselt 15-17 cm pikäq ja 18-25 grammi rassõq, kolmeaastadsõq 36-39 cm ja 240-320 g, viieaastadsõq 53-56 cm ja 850-1100 g, säidsmeaastasõq 67-72 cm ja 1,9-2,4 kg, kümneaastadsõq 88-94 cm ja 4,5-6 kg, viietõistkümneaastadsõq 117-123 cm ja 11-14 kg. Eestin kasus kõgõ kipõmbahe Peipsin, sääl ommaq viieaastadsõq inämbüiste 1,5-2,5 kg, kümneaastadsõq 8-10 kg.
Imädseq kasussõq kipõmbahe ja eläse kavvõmb ku esädseq.<ref name="kalapeedia1" />

== Eloviis ==
Haugi lövvüs hulga makõn viin ja vähäsooladsõn riimviin Õuruupan, vällä arvatu Õuruupa lõunaosan ja piä kogo Norran. Viil eläs haug Põha- ja Kesk-Aasian ja Põha-Ameerigan. Haug om Eestin kõgõ laembalt levinü kala, eläs 92% uurituin järvin ja 67% vooluviikogudõn. Haugi lovvüs ka kogo Eesti rannameren, väega pallo Väinameren.
Havvõlõ miildüs hoita kalda lähküle viitaimi varju, suurõmbaq ujosõq ka avaviin. Inämbüiste hoitva ütsindä ja eläse üten paigan, pikõmbalt rändäseq kusemisaol.<ref name="kalapeedia1" />

== Süümine == 
Noorõlt süü haug zooplanktonit, mõnõ kuu vannudsõlt nakkas [[rüüvkala|rüüvkalas]] ja sis ommaq põhisöögis [[ahhun]], [[särg]], [[kusk]], suurjärvin [[tint]], meren [[räim]] jt. 
Kõgõ inämb süü haug keväjä peräst kudõmist ja suvõ tõsõl poolõl, talvõl süü veidü ja kudõmisaol piäaigu üldse mitte. Püüd saaki varitsõdõn, kipõ tsusahusõga. Tuud avitasõq tetäq tagomadõq uimõq, mis tegevä havvõ hannalöögi väega võimsas.<ref name="kalapeedia1" />

== Siginemine ==
Imätseq saavaq suguküdses 3-5-aastadsõlt, esätseq aasta varrambaq. Kudeminõ nakkas jäämineki aigu, sisemaal [[mahlakuu|mahlakuun]], meren varrambaq. Kudõsõq jõõkonnu pääl taimi vaihõl, ku keväjä suurvett ei olõq, võivaq palloq kalaq kudemalda jäiäq. Mari om helekõllane ja vastsõq saavaq valmis 12-25 üüpääväga, sõs kuurduseq 6-10 mm suurudsõq vastsõq, kiä saavd maimus 3-4 nädäli peräst.<ref name="kalapeedia1" />

== Püüdmine ==
Havvõ alammõõt om Eestin 45 cm.<ref name="kalaportaal1">[www.kalaportaal.ee/opetused-ja-artiklid/478-mida-haugi-puudmisest-teada Kalaportaal.ee], Mida haugi püüdmisest teada.</ref> Kudõmisaol om Eestin keelet haugi püüdäq. Traditsioonilisõq püügivahendiq ommaq [[vetel]], [[und]] (harkund ja ujovund) ja elunsöödaga püüdmine. <ref name>https://www.kalapeedia.ee/4363.html</ref>

== Rahvaperimüs ==

== Söögikalana ==



== Lätteq ==
<references />
