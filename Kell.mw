[[Kell]] om säädüs [[Aig|ao]] mõõtmiseks. 

[[Pilt:BahnhofsuhrZuerich RZ.jpg|pisi|paremal|Kell Šveitsi raudtiijaaman]]
Kell om üts vanõmbit löüdüsit, miä om tettü, et mõõta ja/vai arvõt pidädä aigost, miä om vähämbaq ku looduslidsõ mõõdusõq nigu [[üüdpäiv]], [[aastak]]. 
Kell tüütäs määndselgi püsüväl kõrraperälidsel jakkusõl, näütüses [[maakerä]] püürdlemisel, tiksli, kvartsplaadi, [[Aadom|aadomidõ]] vai [[Molõkul|molõkulide]] kõikmisel vai muul säänsel.

==Aomõõtmise riistaq==

Inämb tunnõt aomõõtmis riistaq om sainakell, käekell, herätuskell. Kõgõ vanõmbaks peetäs päävakellä, miä tüüt niimuudu, et [[Päiv|pääva]] tett varjo kotus kellä plaadil näütäs, määnses püürdlemise faasin püürldev maakerä parahhe om. 

Tikslikelläq om hariligult sainakelläq.
16. aastagasaal naati tegemä massinavärgiga karmanikelli. Edimält nimitedi naid Nürnbergi munnaks. Kvartskell om kvantresonaatoriga püsüvas saaduq elektronkell. 
20. aastagasaal levinesi käekellähe kandminõ ja naati tegemä elektronkelli. 
20. aastagasaa lõpun naati tegemä raadiokelli, mink sääs õigõs märgüssitega eräliisi aomärgüssit saatvalt raadiosaatjalt. 

Parhilla om kõgõ täpsembaq kelläq aatomkelläq. Naaq om kvartskelläq, mink käuki võrrõldasõq tseesiumi, hapasnigu vai rubiidiumi aadomidõ [[elektron|elektronidõ]] tõistsugusiide energiätasõmidõ vaihõlõ vastaja raadiosagõhusõga.
