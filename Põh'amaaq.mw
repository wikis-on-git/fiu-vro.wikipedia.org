[[Pilt:Nordic countries orthographic.svg|pisi|291x291px|Põh'amaaq]]
'''Põh'amaaq''' (mõnikõrd ka '''Põh'ala''') om maatiidüsline ni kultuurilinõ piirkund [[Põh'a-Euruupa|Põh'a-Euruupan]]. Põh'amaaq ommaq [[Island]], [[Norra]], [[Roodsi]], [[Soomõ]] ni [[Taani]]. Kuuntööammõt om Põh'amaiõ nõvvokogo. Põh'amail eläs umbõs 27 mill'onit inemist. 

== Eesti ja Põh'amaaq ==
Eesti om Nõvvokogoliido alt tullõn tahtnuq kõik aig Põh'amaiõ poolõ püüneldäq. Põh'usis ommaq ütine kiil, kultuur, aolugu ni esikiq ütise geeniq, innekõkkõ just Soomõga. Eesti (ja ka [[Lõunõeesti kiil|lõunaeesti keeleq]]) ommaq soomõ-ugri keeleq, õkva nigu soomõ ni [[saami keeleq]]. Aastagasato om Eesti olnuq Taani ni Roodsi all.

Põh'amaaq ommaq ka Eesti kõgõ tähtsämbäq kaubasõbraq - päält poolõ kaubast, miä Eestist vällä lätt, lätt Suumõ ni Ruutsi. Kolmveeränd Eestihe tulõvist investiirmisest tulõ Põh'amaist. 

1999. aastagal pei Ilvõsõ Toomas Roodsin kõnõ "Eesti ku Põh'ariik". Tä kõnõli aoluust, kultuurist ni keelest ja ütel', et Eesti om rohkõmb Põh'amaa ku Balti maa.

Tarto ülikoolin tetti 2020. aastagal psükoloogilinõ uurminõ, kon küsti, määndseq maaq ommaq Eestile kõgõ tähtsämbäq ni lähkümbäq. Eestläseq panniq Eesti ütte patta Roodsi, Soomõ ni tõisi Põh'amaiõga ja jätiq Baltimaaq ni Vinnemaa märkmäldäq. Eesti vindläseq ütliq, et Eesti om Baltimaiõ ni Vinnemaaga üten kultuuriruumin. Tuu aga tähendäs, et eestläisi meelest om Eesti õks Põh'ariik

== Lipuq ==
[[Pilt:Nordiske-flag.jpg|pisi|288x288px|Soomõ, Islandi, Norra, Rootsi ni Taani lipuq]]
Põh'amaiõ ütes sümbolis ommaq ka ristilipuq.
[[Pilt:Flag of Setomaa.svg|pisi|292x292px|[[Setomaa]] lipp]]
Ka [[Setoq|setokõisil]] om sääne ristilipp.
[[Katõgooria:Põh'a-Euruupa]]
[[Katõgooria:Põh'amaaq]]
