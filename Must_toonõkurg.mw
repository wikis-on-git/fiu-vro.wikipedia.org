[[Pilt:Ciconia nigra 1 (Marek Szczepanek).jpg|pisi|355x355px|Must toonõkurg eläs vanno mõtsu seen, kon ommaq suuq vai voolugaq viikogoq lähkün]]
'''Must toonõkurg''' vai '''must toonikurg''' om tsirk, kiä kuulus toonõkurõ perre.

Must tuunõkurg om [[Valgõ toonõkurg|valgõst toonõkurõst]] vähämb. Tä sulõq ommaq inämbjaolt mustaq, a rohilidsõlt ja vasõkarva läük'väq. Must-toonõkurg' taht elläq vanno mõtsu seen vai vanno puiõ man. Viil miildüs tälle elläq soiõ pääl, kohe rassõ om manoq päsedäq. A miildüs ka lakõ pervegaq jõki vai järvi veeren. 

Uma pesä jaos ots' tä jämmeq ossaq ja pand nuuq mättide, mulla ja savigaq üts'tõõsõ külge kinniq. Ku valgõ ja musta kurõ pessä saassiq kõrvuisi kaiaq, sis musta toonõkurõ pesä om pall'o kõrraligumb. Munnõ om pesän inämbüste neli. Pujaq, kiä munast vällä tulõvaq, ommaq paksõ valgidõ vai hallõ pudsusulgigaq. Kavva aigu ommaq nääq peris pesän pikäle. A peränpoolõ nõsõsõq joq istma. Suurõs kasusõq nääq 50 päävägaq. Ku saavaq 65 päivä vanas, om lakja ilma minek'.

Musta toonõkurõ helügiq om valgõ umast tõistõ. Tä ajassiq niguq tasalikku villu: tseli-tseli! Ärq siskiq segäguq tä ello – tä pelgäs inemiisi. Musta toonõkurõ pesäkotusõq ommaq [[Antsla]] kandin, [[Erästvere mõisa (külä)|Erästvere]] ja [[Miss'o vald|Miss'o]] mõtsu seen.
[[Pilt:Ciconia nigra distr.png|pisi|357x357px|Orandsigaq om märgit, kon must koonõkurg pesitses, sinidse ja rohilidsõgaq om märgit, kon tä talvõl om]]
{{Kodolugu}}
[[Katõgooria:Tsirguq]]
