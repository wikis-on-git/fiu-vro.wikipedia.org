{{Elokäük 
 | nimi = Navitroll'a
 | eestikeeline_nimi = Heiki Trolla
 | pilt = 
 | pildiallkiri = 
 | sünnüaig = [[10. põimukuu päiv]] [[1970]]
 | sünnüpaik = [[Võro]]
 | ammõt = kunstnik
 }}

'''Navitroll'a''' kodanigunimega '''Trolla Heiki''' (Heiki Trolla) om [[Võromaa]]lt peri eesti maalikunstnik.

Latsõn elli Navitroll'a algusõn [[Haani]] lähkün [[Troll'a]] ja sis [[Võro]] küle all [[Navi]] külän. Naist külist ja kunstnigu kodanigunimest tulõ ka timä kunstnigunimi. Noorõn oppõ tä Võro graafigu [[Kuksi Viive]] man joonistamist ja maalmist. 

Aastagal [[1993]] alost' Navitroll'a elokutsõlidsõ kunstnigu tüüd. Tä sai uma naivistligu joonistamisstiiliga kibõhõhe kuulsas. 

Aastil [[1997]]–[[2001]] olliq Navitroll'al [[gallõrii]]q nii [[Talliin]]an ku [[Tarto]]n. Päält tuud om ainugõnõ ammõtlinõ Navitroll'a gallõrii Talliina vanaliinan. Navitroll'a esiq eläs ja tüütäs [[Võromaa]]l.

==Koolitus==
* Lõpõtanuq Kuksi Viive kolmõaastadsõ kunstistuudio. 
* Oll' 1990. aastagal rühmitüse "Lüliti" alostajit. 
* Oppõ [[Tarto Ülikuul|Tarto Ülikoolin]] [[geoloogia]]t, pruumõ saiaq ka Kunstiakadeemiähe arkitektuuri ja maali opma, a saa-as sisse.

==Looming==
Navitroll'a om tennüq maali, graafikat ja tegevüskunsti, hulk timä töid on ilmunuq postkaartõ pääl ja kallõndriin. Tä om kujondanuq ka Tallinki parvlaiva Galaxy.

Navitrolla kunsti om liigitõt külh [[naivism]]i, külh sürrealismi veere pääle. Timä pilte pääle ommaq sagõhõhe eläjäq imeligun keskkunnan ja unõnäoliidsi maastikkõ taustal (nt Aafriga eläjäq põh'amaa luudusõn). 
 
Navitroll'a om ütelnüq, et kõgõ suurõmb mõtõq, midä tä kaejilõ edesi andaq taht, om tuu, et ku tä maal, sis om tä õnnõlik ja tuuga om tä muutnuq maailma üte inemise jago õnnõligubmas.

Visuaalsõlt ja maalitekniga poolõst tulõtasõq Navitroll'a maaliq miilde uma ao [[Holland|Madalidõmaiõ]] talopujakunsti. Köüdüst või nätäq ka Zen-budistligu kunstikäsitlüsega. Toolõ vihjasõq timä pilte tukõv ja selge köüdüs päälkiräga ja pildele mõtõt andvaq stseeniq, miä ommaq hariligult kongi nukan vai edimädsel pilgul tähelepandmalda. Säälsaman tulõtas Navitroll'a looming miilde koomiksikunsti. Timä pildel om uma lühkü, nal'akas ja uutmalda puändiga lugu, õnnõgi et pildiria om kunstnik lühendänüq ütele pildile.

===Näütüseq===
Navitroll'al om aastagast 1989 pääle olnuq hulga näütüisi nii Eestin ku välämaal (Talliin, Tarto, Tampere, Helsingi, London, Lissabon). 2008. aastaga vahtsõaastakuun kõrrald' tä Tate Modernin näütüse umist [[London]]in maalituist pildest. Teedäqolõvalt oll' tuu maailma edimäne pop-up näütüs.

==Eräelost==
Navitroll'a uno om tiidüsfilosuuf [[Kasagu Enn]]. 


===Välislingiq===

* [http://www.virumaa.ee/discuss/msgReader$6045 Korv, N. 12.04.2004. Soomuslehm ehk Kolm päeva Navitrolla elust]
* [http://photo.pri.ee/g/thumbnails.php?album=129 PILDID: Navitrolla - Hullumaja puhvet]
* [http://www.idamia.net/blog/?p=342 Persoonilugu: Navitrollast Navitrollata (ja Ivo Parbusest) 2005]

[[Katõgooria:Võro kunstniguq]]
[[Katõgooria:Eesti kunstniguq]]
[[Katõgooria:Võromaa inemiseq]]

[[et:Navitrolla]]
[[ru:Навитролла]]
[[uk:Навітролла]]
