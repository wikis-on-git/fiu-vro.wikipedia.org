{| border=1 align=right cellpadding=4 cellspacing=0 width=300 style="margin: 0 0 1em 1em; background: #f9f9f9; border: 1px #aaaaaa solid; border-collapse: collapse; font-size: 95%;"
|+<big><big>'''Eesti Vabariik'''</big></big>
|- 
| align="center" colspan="2" | 
{| style="background:#f9f9f9;" border="0" cellpadding="2" cellspacing="0" height="120px" 
| align="center" width="140px" | [[Pilt:Flag of Estonia.svg|border|125px|Eesti lipp]]
| align="center" width="140px" | [[Pilt:Coat of arms of Estonia.svg|125px|Estonia: Coat of Arms]]
|- 
| align="center" width="140px" | [[Eesti lipp]]
| align="center" width="140px" | [[Eesti vapp]]
|}
|- 
| align="center" colspan="2" | <small>''Riigi [[tunnuslausõq]]: olõ-i''</small>
|- 
| align=center colspan=2 | [[Pilt:LocationEstonia.png|Eesti kotus kaardi pääl]]
|- 
| '''[[Riigikiil]]'''
| [[eesti kiil]]
|- 
| '''[[Pääliin]]'''
| [[Talliin]]
|- 
| '''[[Eesti president|President]]'''
|[[Karisõ Alar]]
|- 
| '''[[Eesti pääministri|Pääministri]]'''
|[[Kalda Kaja]]
|- 
| '''[[Suurus]]'''<br />&nbsp;- Kokko<br /> &nbsp;- % vett
| [[Maailma maaq suurusõ perrä|maailma maiõ hulgan 129.]]<br /> [[1 E10 m²|45,226 km²]]<br /> 4.56%
|- 
| '''[[Rahva hulk]]'''<br /> &nbsp;- Kokko ([[As of 2017|2017]])<br /> &nbsp;- [[Rahva tihehüs|Tihehüs]]
| [[Maailma maaq rahva hulga perrä|maailma maiõ hulgan 151.]]<br /> 1,315,635<br /> 28/km&sup2;
|- 
| '''[[Hindäperi]]'''<br /> &nbsp;- Vällä kuulutõt<br />&nbsp;- Tunnistõt<br />&nbsp;- Kaotõt (alahaarõt)<br />[[Collapse of the Soviet Union|Hindäperi]]<br /> &nbsp;- Tagasi saad<br /> 
| [[Vinnemaa]] alt<br /> [[24. radokuu päiv|24. radokuu]] [[1918]]<br />[[2. radokuu päiv|2. radokuu]] [[1920]]<br />[[16. piimäkuu päiv|16. piimäkuu]] [[1940]]<br />[[Nõvvokogoliit|Nõvvokogo Liido]] alt<br />[[20. põimukuu päiv|20.põimukuu]] [[1991]]
|- 
| '''[[Raha]]'''
| [[õuro]]
|- 
| '''[[Aovüü]]'''<br />&nbsp;- [[Õuruupa suvõaig|suvõaig]]
| [[Hummogu-Õuruupa aig]] ([[Coordinated Universal Time|UTC]]+2)<br />[[Hummogu-Õuruupa suvõaig]] ([[Coordinated Universal Time|UTC]]+3)
|- 
| '''[[Riigihümn]]'''
| [[Mu esämaa, mu õnn ja rõõm|Mu isamaa, mu õnn ja rõõm]]
|- 
| '''[[Internetitunnus]]'''
| [[.ee]]
|- 
| '''[[Maiõ telefonikoodiq|telefonikuud]]'''
| 372
|- 
| '''Tunnustsirk'''
| [[suidsupääsläne]]
|- 
| '''Tunnuslill'''
| [[rüälill]]
|}

'''Eesti Vabariik''' om väiku riik [[Õuruupa]]n, mink ümbre om õdagu ja põh'a puul [[Õdagumeri]] (põh'an [[Soomõ laht']]), lõunõ puul [[Läti]] ja hummogu puul [[Vinnemaa]]. [[Mereviir|Mereveere]] pikkus om 3794 km. Maapiiri pikkus om 633 km, säälhulgan 339 km Lätiga ja 294 km Vinnemaaga.

Eesti pindala om täämbädsel pääväl 45,226 km², inne tõist ilmasõta oll' tuu põrõhõlladsõst suurõmb. 

Eesti kõgõ suurõmb liin om pääliin [[Talliin]]. 1,3 mill'oni inemisegaq om Eesti üts vähämbit [[Õuruupa Liit|Õuruupa Liido]] riike. 

Eesti oll' [[22. süküskuu päiv|22. süküskuu pääväst]] [[1921]] [[Rahvidõ Liit|Rahvidõ Liido]] liigõq ja kuulus põrõhõllaq [[17. süküskuu päiv|17. süküskuu päävast]] [[1991]] [[Ütistünüq Rahvaq|Ütistünüisi Rahvidõ Organisatsiuuni]] ja [[Õuruupa Julgõolõki- ja Kuuntüüorganisats'uun|OSCE]]-he, [[13. märtekuu päiv|13. märtekuu pääväst]] [[1999]] [[WTO]]-ho, [[29. urbõkuu päiv|29. urbõkuu pääväst]] [[2004]] [[NATO]]-htõ, [[1. lehekuu päiv|1. lehekuu pääväst]] [[2004]] [[Õuruupa Liit|Õuruupa Liito]], [[21. joulukuu päiv|21. joulukuu pääväst]] [[2007]] [[Schengeni ruum|Schengeni ruumi]], [[9. joulukuu päiv|9. joulukuu pääväst]] [[2010]] [[Majanduskuuntüü ja Arõngu Organisats'uun|OECD]]-he ja [[1. vahtsõaastakuu päiv|1. vahtsõaastakuu pääväst]] [[2011]] [[Õuroala|õurotsuuni]]. Eesti om alaq kirotanuq [[Kyōto protokoll|Kyōto protokollilõ]] ja [[Pariisi kliimaprotokoll|Pariisi kliimaprotokollilõ]].

Eestin eläseq inämbältjaolt eestläseq (68,7%), kõgõ suurõmb vähämbüsrahvus ommaq [[vindläseq]] (25,1%).

== Nimi ==
Nimme ''Estonia'' köüdetäs vanno aestidõ nimega, kedä edimäst kõrda mainits Rooma aoluulanõ Tacitus umbõs aastagal [[98]] uman raamatun "Germania" kujol ''Aestiorum gentes'', ''Aestii'', ildampa om taad nimme kirotõt ''Hestis'' ([[Cassiodorus]], 523–526), ''Aesti'' ([[Jordanis]], 551), ''Aisti'' ([[Einhard]], 830), ''Esto'', ''Estum'' ([[Wulfstan]], 887), ''Iste'' (Widsith, 10. saj). Aestõ peetäs inämbältjaolt baltlaisis (kiä es kõnõlõq [[Õdagumeresoomõ keeleq|õdagumeresoomõ]] kiilt) vai hoobis preisläisi hõimos, selle et seletüseq näide kotsilõ pandvaq nää põrõhõlladsõ Kaliningradi piirkunda. Viil om arvat, et ''aestiq'' olliq kõik rahvaq [[Õdagumeri|Õdagumerest]] hummogu poolõ, selle et nime ütes alusõs om peet germaani tüvve ''ost-'' (''öst-, est-''), miä tähendäs hummogut, päävä nõsõmisõ puult. Ao joosul võisõ nime tähendüs kitsembas muutudaq ja jäiäq lõpus tähendämä õnnõ põrõhõlladsõ Eesti alla ja taa kandi inemiisi.

Niimuudu märgeq skandinaavlasõq, kiä ummi saagadõ seen (kirjä pant 13. aastagasaast alatõn, aq kõnõlõsõq 1. aastagatuhandsõ keskpaigast) kirodiq ''Aistland'' (Gutasaga) ja ''Eistland'' (Ynglingrite saaga, Saaga Harald Kaunishiusõst, Olaf Trygvessoni saaga, Saaga Olaf Pühäst, Svirrerasaaga, Örvar-Oddri saaga). 11. aastagasaa Roodsi ruunikivi pääl om kirän ''i estlatum,'' "Eesti maiõ pääl". Skandinaavlaisilt lätś taa nimi edesi [[Alambs'aksa kiil|alambs'aksa]] (''Ehstland'') ja [[ladina kiilde]] (''Estonia, Hestonia'')

Inne Nõvvokogoliido okupatsiooni pruugiti nimme kirotamisõl ka kujjo ''Eesti Wabariik''.

Lätläseq ütleseq Eesti kotsalõ ''Igaunija'' vana Ugandi muinasmaakunna perrä, suumlasõq ütleseq Viromaa maakunna perrä ''Viro''.

== Aolugu ==
Eesti Vabariik kuulutõdi vällä [[23. radokuu päiv|23. radokuu pääväl]] [[1918]] [[Pärno]]n ja [[24. radokuu päiv|24. radokuu pääväl]] [[Talliin]]an. Aastagil 1918-1920 pidi Eesti [[Vabahussõda|Vabahussõta]] uma riigi püsümäjäämise iist [[Vinnemaa|Vinne]] inämbläisi ja batis'akslaisi vasta.

Kavvõmban aoluun oll' seo ilma ao Eesti üts osa Liivimaast ja kuulu jaoldõ vai tävveligult [[S'aksamaa|S'aksa]], [[Roodsi]], [[Vinnemaa|Vinne]], [[Taani]] ja [[Poola]] alaq.

== Poliitiga ==
Eesti põhisäädüse perrä om Eesti esiqsaisva ja hindäperi demokraatlik vabariik, kon kõgõ korgõmba riigivõimu kandja om rahvas. Kõgõ korgõmbat riigivõimu tege teos rahva helüõiguslikõ kundlaisildõ [[Riigikogo]] valimisõ ja rahvahääletämisega. 

Eesti Vabariik om Õuruupa Liidon, Schangeni ruumin ja õurotsoonin, miä tähendäs, et Eesti Vabariik om tiidsä umast hindäperi olõmisõst osa ärq andnuq, näütüses uma raha, ja peri täütmä Õuruupa Liido õigusnormõ. Riigikohtu seletämse perrä om Õuruupa Liido õigus Eesti jaos kõgõ suurõmb, Eesti põhisäädüsest saa täütä tuud ossa, minkaq Õuruupa Liido normiq kuunkõlan ommaq vai tuud, midä Õuruupa Liido õigus ei kõrraldaq. Et Eesti om Õuruupa Liidon, ommaq kõik Eesti Vabariigi kundlasõq õkva ka Õuruupa Liido kundlasõq.

[[Võimõ erälehoitminõ|Võimõ erälehoitmisõ]] mõttõ perrä ommaq [[säädüseandja võim]], [[täüdeviijä võim]] ja [[kohtuvõim]] ütstõõsõ tasakaalustamisõs.

Eesti om parlamentaarnõ vabariik, kon säädüseandjat võimu tege teos [[parlament]] [[Riigikogo]], minkal om 101 liigõt. Riigikogo liikmõq valitas nelläs aastagas. Riigikogo vali egä 5 aastaga takast presidendi.

Võim om jaet kolmõs haros:

* [[Säädüseandja võim]]: Riigikogo võtt vasta säädüisi ja otsussit, kuulutas presidendi ettepanõkiga vällä sõasaisosõrra, miihi püssä ala tuumisõ ja lakja saatmisõ, võtt vasta riigi rahaplaani, astus Eesti rahva, riikevaiõliidsi ettevõttidõ ja tõisi riike ette avalduisi ja deklaratsioonõga ja aja kõrda muid riigielo küsümüisi.
* [[Täüdeviijä võim]]: Vabariigi Valitus vii täüde riigi sise- ja välläpoliitikat, juhatas valitsusasutuisi tegemiisi, kõrraldas säädüisi, Riigikogo otsustõ ja presidente aktõ täütmist ni and säädüse perrä ja täütmises määrüisi ja kõrralduisi.
* [[Kohtuvõim]]: I astmõ kohtuq ommaq maakohtuq ja tallituskohtuq, II astmõ kohtuq ommaq ringkunnakohtuq ja III astmõ kohus om Riigikohus, miä kaes kassatsiooniga läbi kohtulahendiid, parandas kohtuviko ja täüt põhisäädüse jerelevalvõt. Riigikohtun om 19 kohtunikku. Riigikogtu edimehe nimmas perlament presidendi ettepanõkiga.

President om Eesti riigipää. President om Eesri riigikaitsmisõ kõgõ korgõmb juht ja tä kuulutas Eesti vasta suunat sõalidsõ opõratsiooni kõrral vällä sõasaisokõrra ja miisi püssä ala kutsmisõ. President om Eesti edüstäjä rahvidõvaihõlidsõn läbikäümisen, tä kuulutas vällä Riigikogo valimidsõq, and vällä säädüisi ja algatas põhisäädüse miitmist. President nimmas Riigikohtu ettepanõkil ammõtihe kohtuniguq, nimmas ja tege vallalõ valitsusõ ja kaitsõväe juhataja ettepanõkiga ammõtist kaitseväe juhtkunna, and riiklikke avvutasosot, sõaväeliisi ja diplomaatilisi avvuastmiid ni nimmas ammõtihe [[Kaitsõväe ülembjuhataja|kaitsõväe ülembäjuhataja.]]

== Luudus ==
Eestit mõotas parravüü huuaolinõ kliima. Tuu tähendäs, et tan om selgehe neli aastagaaigo: suvi, talv, kevväi, süküs. Eesti keskmäne korgus on 50 meetrit merepinnast ja kõgõ korgõmb kotus om [[Suur Munamägi]] [[Võromaa]]l [[Haani]]n 317,4 miitrit üle merepinna.

<gallery>
Alutaguse forests.jpg
Metsatee Mustoja maastikukaitsealal.JPG
Osmusaare kagunurga maastik.JPG
Malusi rändrahn.jpg
Lüübnitsa.JPG
Riisa raba varahommikul.jpg
</gallery>
== Valitsõmisjaotus ==
[[File:Estonia municipalities.png|left|thumb|Eesti jagonõminõ valitsõmisütsüisis]]

Eesti Vabariik om jaet 15 [[maakund|maakunnas]]. Maakunnaq ommaq jaeduq [[vald|vallos]] ja [[liin]]os, miä ommaq paigapäälidse umavalitsusõ ütsüseq. 

Eesti valitsõmisjaotus om tegünüq aastagasato joosul ja tuud om vajahusõ perrä ao joosul muudõt. Suurõb jago põrõhõllõdsist maakunnist olliq olõman joba 18. aastagasaal. 20. aastagasaa edimädsel poolõl tetti kats vahtsõt maakunda: [[Valgamaa]] ja [[Petserimaa]]. Eesti oll' inne tõist ilmasõta jaet 11 maakunnas: Lääne-, Harju-, Järva-, Viro-, Pärno-, Villändi-, Tarto-, Valga-, Võro-, Petseri ja Saarõmaas. Tõõsõq, nigu Hiiumaa, Jõgevamaa, Põlvamaa ja Raplamaa ommaq tettüq ildampa tõisi maakundi lõikõn. 

Päält Eesti Vabariigi luumist 1918. aastagal säädüq vallaq Eesti tähtsämbis valitsõmisütsüisis. Varrampa olliq päämädsis ütsüisis aastagasato joosul säädünüq [[Kihlkund|kihlkunnaq]]. Valloga panti kokko ka mõisamaaq, miä innembi sinnäq es kuuluq. Tuust aost saadik om valdo kõrrast veidembäs jäänüq. 1939. aastagal tetti 248 vahtsõt valda. 2017. aastaga lõpuniq oll' egän maakunnan maavalitsus, midä juhti maavanõmb, kiä oll' paiga pääl riigi puult. Valitsus pand' maavanõmbaq ammõtihe viies aastagas. 

Valdo ja liino iistsaisus om volikogo, miä valitas võrdõlisõ valimissüseetmiga nelläs aastagas. Volikogo suurus olõnõs valla vai liina inemiisi arvust. Umavalitsuisi täüdesaatja organ om valla- vai liinavalitsus. Vallaq ja liinaq võivaq ütiste huvvõ kaitsmisõs ja täütmises tetä liite.

== Majandus ==
Eesti raha om [[õuro]].

== Rahvastik ==
[[2011]]. aastaga rahvalugõmisõ perrä oll' Eesti elänikkunnast [[eestläseq|eestläisi]] 69,72%, [[vindläseq|vindläisi]] 25,2%, [[ukrainlasõq|ukrainlaisi]] 1,74%, [[Valgõvindläseq|valgõvindläisi]] 0,97%, [[suumlasõq|suumlaisi]] 0,59%, [[tatarlasõq|tatarlaisi]] 0,15%, [[juudiq|juutõ]] 0,15%, [[lätläseq|lätläisi]] 0,14%, [[leeduladsõq|leedulaisi]] 0,13% nink [[poolakõsõq|poolakõisi]] 0,13%.

== Kultuur ==
Kõgõ vanõmbaq kultuurinättüseq Eesti maa pääl ommaq Pullist ja Kundast lövvet Kunda kultuuri välläkaibmisõl lövvedüq as'aq.

Lõunõ-Eestin, esiqerälidselt [[Mulgimaa|Mulgimaal]], jäieq mitmõq vanaperälidseq kultuurinättüseq kõgõ kavvõmbas alalõ. Eesti rahvakultuuri saisukotusõst ommaq kõgõ kavvõmb pia tervel maal olnuq vana rahvalaul (vai [[Seto leelo|leelo]]), rehetarõ, rüäleib, pulma- ni joulukombõq ja hingiaig.

Eesti kultuuriga ommaq köüdet ka [[Baltis'akslasõq|baltis'akslaisi]], [[Setoq|setokõisi]], [[Rannaruutslasõq|rannaruutslaisi]] ja [[Vinne vanausulisõq|vinne vanausuliisi]] kultuur.

=== Seo ilma ao kultuur ===
Seo ilma aigu ommaq eesti kultuuri umaq jäleq jätnüq kipõ tehniga edesiminek ja massikultuur. Säälsaman peetäs ka vanna rahvakultuuri tähtsäs, Eestin om kümnit tuhandit rahvakultuuriga köüdetüid inemiisi, lauldas vanno laulõ, mängitas pille, tetäs kasitüüd.

Maalikunstin ommaq tunnõt [[Kasõ Alice]], [[Mäetammõ Marko]], [[Navitroll'a|Navitrolla]] ja [[Ole Kaido]], graafikan [[Alligu Peeter]]. 1992. aastagal luudi Seo ilma ao kunsti Eesti Keskus, 2006. aastagal Kumu kunstimuusõum.

Filmikunstin ommaq tunnõt [[Iho Arvo]], [[Nügase Elmo]], [[Rao Ilmar]], [[Õunpuu Veiko]].

Seo ilma kirändüsen ommaq teedäq [[Kivirähä Andrus]], [[Hargla Indrek]] ja [[Õnnõpalu Tõnu]]. Luulõtajist ommaq tunnõt [[Contra]], [[Ehini Kristiina]], [[Kivisildnik]], [[Rooste Jürgen]], [[Wimberg]] jmt.

== Välislingiq ==

{{Õuruupa Liido riigiq}}

{{ÕuruupaMaaq}}

[[Katõgooria:Eesti]]
[[Katõgooria:Õuruupa riigiq]]
