{{Elokäük
|pilt=Sofi Oksanen.jpg
|nimi=Oksaneni Sofi
|eestikeeline_nimi=Sofi Oksanen
|sünnüaig=[[7. vahtsõaastakuu päiv]] [[1977]]
|sünnüpaik=[[Jyväskükä]], [[Soomõ]]
|ammõt=kiränik
}}

'''Oksaneni Sofi-Elina''' (sündünüq 7. vahtseaastakuu pääväl [[1977]] [[Jyväskylä]]n) om [[eesti]] juurigaq [[Soomõ]] [[kiränik]]. [[2008]]. aastagal sai Oksanen uma romaani "Puhdistus" ("Puhastus") iist [[Finlandia kirändüsavvohind|Finlandia kirändüsavvohinna]].

Oksaneni Sofi om opnuq [[Helsingi Ülikuul|Helingi Ülikoolin]] [[kirändüstiidüs]]t ja Helsingi tiatrikoolin näütekirändüst. Timä mõlõmbaq edimädseq raamaduq, romaan "Stalini lehmäq" ja edimält näütemängon ja ildampa romaanin ilmunuq "Puhastus", jutustasõq [[Eesti]]st ja iist'läsist. Oksanen lubasi samal teemäl kirotamist ka tulõvigun jakadaq.

Arvamiisi "Puhastusõ" raamatust om olnuq egäsugutsit. Oksaneni om kitet Eesti aoluu käsitlemise iist ja taast tõisilõ rahvilõ kõnõlõmisõ iist.  Tedä om ka süütet Nõvvokogo Eesti elo üteülbälidsen kujotamisõn. Ummohtõ om Oksaneni tüüq olnu populaarsõq ni raamatin ku ka  lavastusin.

Oksanen om toimõndanuq ka mitmin lehin ja kirotanuq ütiskunnast ja poliitikast. Aokiränikkõ Hietaneni Leenat ja Bäckmani Johanit, kiä ommaq ütlenüq, et Eesti läts' [[Nõvvokogo Liit|Nõvvokogo Liito]] esiq umast tahtmisõst, om Oksanen võrrõlnuq [[holokaust]]i eitäjidegaq.

Sofi Oksanen om ka gooti subkultuuri avvostaja. 

== Dokumentaalitüüq ==
* [[Paju Imbi]] ja Oksaneni Sofi (toim.) "Kaiken takana oli pelko. Kuinka Viro menetti historiansa ja kuinka se saadaan takaisin" WSOY 2009

=== Romaaniq ===
* "Stalinin lehmät" 2003
* "Baby Jane" 2005
* "Puhdistus" 2008
* "Kun kyyhkyset katosivat" 2012

===Näütemängoq===
* "Puhdistus" 2006
* "High Heels Society" 2008

===Artikliq===
* [http://www.postimees.ee/?id=206264 Lugu Sitakoti Matsist, vabadusest ja orjusest], Postimees, 30. joulukuu pääväl 2009

== Oksaneni tüüq [[Eesti tiatri|Eesti tiatrin]] ==
* "Puhastus" ([[Vanõmuinõ|Tiatri Vanõmuinõ]]; tõlk Kruusa Kalju; lavastus Smithi Liisa; edeetendüs 18. süküskuu pääväl  2010)

==Avvohinnaq==
* [[Finlandia kirändüsavvohind]] 2008
* [[Kalevi Jäntti avvohind]] 2008
* [[Kristiina Instituut|Kristiina Instituudi]] aastaga Kristiina 2008
* [[Waltari avvohind]] 2008
* [[Varjo-Finlandia]] 2008
* [[Runebergi avvohind]] 2009
* Postimehe aastaga inemine 2009
* [[Maarjamaa Risti IV klassi hääteomärk]] 2010
* [[Põh'amaiõ Nõvvokogo kirändüsavvohind]] 2010

[[Katõgooria:Soomõ kiräniguq]]
