[[Pilt:Middelaldersværd.jpg|200px|thumb|Keskaigsõq mõõgaq]]

'''Mõõk''' om üte vai katõ teräga pikk ([[väits|väidsest]] pikemb) [[sõariist]], minga vaindlast raotas vai tsusatas. S'oo ilma aigu mõõko inämb [[sõda|sõapidämises]] tarvitõda-iq, a vanast külh. S'oo ilma aigu pruugitas mõõko inämbäste spordin [[vehklemine|vehklemisen]]. 

==Saajamõõk==

Mõõko pruugitas vana moodu perrä viil [[maarahvas|maarahva]] [[saajaq|saajakombin]]. Kõgõ tähtsämb kommõq om, et [[mõrsja]] tulõ är ravvutaq vai piiradaq niimuudu, et [[saajavanõmb]], [[peigmiis]] ni [[peiopoiss]] lööväq mõrsja ümbre kävven timä pää kotsil mõõgaq kokko. Saajamõõgaq ommaq innembide olnuq peris vanaaolidsõq mõõgaq, [[tsaariaig|tsaariaolidsõq]] vinne sõaväe mõõgaq vai puust tettüq mõõgaq. 

Setomaa saajakombin või mõõga asõmal ollaq [[tsootska]] vai truuska kepp.

==Ohvitseerimõõk==
[[Pilt:M1850 Staff and Field Officer's Sword Reproduction.JPG|thumb|left|Ameeriga Ütisriike sõaväe ohvitseeri mõõk aastagast 1850.]]

Viil või mõõk parhillaki ollaq sõaväe [[ohvitsiir|ohvitseerel]]. Säänest ohvitseerimõõka pruugitas inämbäste [[paraad]]il vai mõnõ muu tähtsä sõaväekombõ pidämise jaos. Peris sõah pruugõq mõõko viimäte suurõtüküväe ohvitseeriq, kel oll' vaia suuritükke jaos maad paljas rakoq. 

{{commons|swords}}

[[Katõgooria:Sõariistaq]]

[[ang:Sƿeord]]
