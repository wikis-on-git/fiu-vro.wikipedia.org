'''Mäe-Puspuri Mäenurm''' om [[Vahtsõliina kihlkund|Vahtsõliina kihlkunna]] kõgõ korgõmb mägi. Taa um merepinnast 242 miitre korgunõ lakõ ja küländ laugõ mägi [[Puspuri]] külän Mäe-Puspuri talo maa pääl. Mäe otsan om lakõ nurm, miä küünüs kooniq [[Rõugõ kihlkund|Rõugõ kihlkunna]] piirini mäest mõnisada miitret õdagu puul.

Mäe-Puspuri Mäenurm om lakõ ja tuulinõ kotus, kost om selge ilmaga kavvõndahe nätäq. Innemb, ku ümbretsõõri olliq maaq lakõmbaq, oll' Mäenurmõlt nätäq esiki Võro-Vahtsõliina suurtii, kohe om mäelt pia 15 km maad. Rahva siän kõnõldas, et Petseri palamisõ aigo kand' tuul Mäenurmõlõ palanuisi viiriga paprit. 

==Kaeq viil==
*[[Vahtsõliina kihlkunna mäeq]]

[[Katõgooria:Vahtsõliina kihlkunna mäeq]]
