'''Põh'aõdagu territooriumiq''' om territoorium [[Kanada]]n. 

==Põh'aõdagu territooriummõ nimest==

Kuigi Põh'aõdagu territooriummõ piiriq ja inglüskeeline nimi om mito kõrda muutunuq, ommaq [[inukiq]] tuud maad kõikaig kutsnuq Nunassiaq ("illos' maa") nink [[deneq]] ommaq tuud kutsnuq Denedeh ("inemiisi maa"). Suur jago Põh'aõdagu territooriumõst oll' innembide suurõ piirkunna osa, midä kutsuti karusnahakauplõmiskompanii Hudson's Bay Company edimädse juhi prints Ruperti perrä Ruperti maas. Ruperti maa küündü Põh'a-Quebecist ja Ontariost Lõuna-Albertani. Tuu oll' Kanada karusnahakaubandusõ keskus. 1870. a. sai Ruperti maa Kanada osas ja tedä naati kutsma Põh'aõdagu territooriumõs. Järgmäidsil aastakümnil jaeti tuust suurõq tüküq ärq, et luvvaq Manitoba, Saskatchewan, Alberta ja Yukon, nink 1905. a. nimitediq perräjäänüq maa Põh'aõdagu territooriumõs. Territooriummõ piire perämäne muutminõ oll' 1999, ku hummogujaost sai Nunavut. 

[[Katõgooria:Kanada]]

[[et:Loodealad]]
[[en:Northwest Territories]]
