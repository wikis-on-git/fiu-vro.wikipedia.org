{{Kiil
| nimi             = liivi kiil (''līvõ kēļ, rāndakēļ'')
| kon kõnõldas     = [[Liivimaa]]l ([[Läti]]n)
| kõnõlõjidõ arv   = 20
| kon om ammõtlinõ = —
| kiilkund         = uurali
| keelerühmäq      = soomõ-ugri<br />õdagumeresoomõ
| iso1             = —
| iso2             = fiu
| iso3             = liv
| sil              = LIV}}
'''Liivi kiil''' om üts [[soomõ-ugri keeleq|soomõ-ugri kiili]] [[õdagumeresoomõ keeleq|õdagumeresoomõ]] lõunõrühmä [[Kiil (keeletiidüs)|kiil]]. Liivi keele lähkümbäq sugulasõq ommaq [[eesti kiil|eesti]] ja [[lõunaeesti kiil]]. Liivi kiil om [[Läti]] põlinõ vähämbüskiil.

[[File:Flag of the Livonians.svg|thumb|right|100px|Liivi rahvuslipp]]
Liivi kiil jagonõs saladsiliivi keeles, miä kuuli vällä jo 19. aastagasaal ja kuramaa liivi keeles, midä parhilla kõnõlõs ku imäkiilt viil paarkümmend inemist ja ärq opnuq om sadakund inemist. Kuramaa liivlasõq esiq ommaq umma kiilt kutsnuq rannakeeles (''rāndakēļ''). Nimetüse ''liivi kiil'' ommaq nä ildampa tõisi rahvidõ kutsmisõ perrä umas võtnuq.

Parhilla kutsutas liivi keeles kõgõ tihtsämbähe Kuramaa liivi keele hummogupoolist murrõht (idaliivi), minkäst om saanuq liivi [[kiräkiil]].


== Tähistü ==
Liivi kiräkeele [[tähistü]]n om 45 tähte, miäq inämbäste ommaq peri eesti ja läti tähistüst. Päält tuud om liivi tähistün tähti, midä olõ-õi eesti egä läti keelen, näütüses Ǟ (pikk Ä) ja Ȭ (pikk Õ).

<p style="font-size: large;">
a A, ā Ā, ä Ä, ǟ Ǟ, b B, d D, ḑ Ḑ, e E, ē Ē, f F, g G, h H, i I, ī Ī, j J, k K, l L, ļ Ļ, m M, n N, ņ Ņ, o O, ō Ō, ȯ Ȯ, ȱ Ȱ, (ö Ö), (ȫ Ȫ), õ Õ, ȭ Ȭ, p P, r R, ŗ [[Ŗ]], s S, š Š, t T, ţ Ț, u U, ū Ū, v V, (y Y), (ȳ Ȳ), z Z, ž Ž
</p>

Mõnõq täheq löüdväq pruukmist õnnõ vanan liivi keelen, parhilladsõn liivi kiräkeelen noid inämb pruugita-ai. Ö ja Ȫ asõmal üldäs ja kirotadas parhilla E ja Ē, niisamate üldäs ja kirotadas Y ja Ȳ asõmal I ja Ī. Näütüses 20. aastagasaa algusõn oll' liivi keele sõna külä kottalõ ''kylā'', a päält Tõist ilmasõta om üldäs üldidselt ''kilā'', selle et läti keele mõol om ü-helü asõmalõ tulnu i-helü. 

== Välislink ==
* Liivikeeline proomivikipeediä [[Pilt:Incubator-notext.svg|15px|Incubator]] [[:incubator:Wp/liv|Incubatorin]]

<!--Categories-->
{{Uurali keeleq}}

<!--Interwikis-->

[[Katõgooria:Keeleq]]
[[Katõgooria:Läti]]
[[Katõgooria:Liivimaa]]
