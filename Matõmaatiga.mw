'''Matõmaatiga''' ([[kriika kiil'|kriikakeelitsest]] synast ''mathēma'' 'opit, tiidüs') om [[tiidüsharo]], miä uur' abstraktsit struktuurõ, miä ommaq vällä kujonõnuq reealsusõ kvantitatiivsidõ suhtidõ ja ruumiliidsi vormõ uur'misõl. Matõmaatiga sisos ommaq tiidmiseq (teoreemiq), mink õigsust om põhjõndõt deduktiivsõ tõõstusõ abil naatõn pääle aks'oomõst ja definits'oonõst. 

Praktilist matõmaatigat om pia egan ütiskunnan vaja lännüq näütüses arvõpidämises, maamõõtmisõs, astronoomiliidsi sündmüisi etteennustamisõs vai ehitämise man. Teoreetililidsõh matõmaatigah uuritas tihtipääle sõski abstraktsit säädüsperäsüisi huul'maldaq tuust, kupall'o vai kuna näid and reaalsõh eloh rakõndadaq. S'oo ilma aigo lätt matõmaatiliidsi tiidmiisi vaja pall'odõn tiidüsharodõn, niguq näütüses luudus- ja inseneritiidüisin, majandustiidüsen, meditsiinin. 

==Aolugu==

Matõmaatiga om üts vanõmpit tiidüisi. Sääntseq mõistõq niguq "arv" vai "geomeetriline kujond'" tekküväq tuust, et oll' vaja asjo üle lukõq vai mõõta. Edimädseq numbrõsüsteemiq tekküväq Egüptüsen u. 3000-2500, Hiinan ja Babüloonian u. 2000 aastakka i.m.a. Matõmaatigast sai tiidüs Vanan-Kriikan u. 5. aastagasaal i.m.a. Matõmaatigatiidüse arõngu või jagada kolmõs suurõmpas perioodis.

*'''Elementaarmatõmaatiga periuud'''' (5. aastagasada i.m.a. kuni 17. aastagasaa kolmas veeränd'). S'ollõ algust märk' tõõstamisõ tarvitusõlõvõtminõ. Muuhulgan luudi deduktiivnõ, aks'oomõ pääle tuginõja elementaargeomeetriä, mink võtt' kokko Eukleides uman teossõn "Elemendiq" (3. aastagasada i.m.a.). Indian tekkü u. 5. aastagasaal posits'oonilinõ kümnendsüsteem'. 
*'''Korgõmba matõmaatiga periuud'''' (17. aastagasaa kolmas veeränd' kuni 19. aastagasaa tõnõ veeränd'). Taa alost' analüütilidse geomeetriä luumisõgaq Descartes'i ja Fermat' puult. 17. aastagasaa lõpon tüütiväq Newton ja Leibniz vällä diferents'aal'- ja integraal'rehkendüse, miä sai alosõs matõmaatilidsõlõ analüüsile. 
*'''S'oo ilma aigsõ matõmaatiga periuud'''' (19. aastagasaa tõsõst veerändist alatõn). Luudi vahtsõq matõmaatiga alossõq. Matõmaatiga naas' põhinõma aks'omaatilidsõq hulgateoorial.

==Võro- ja Setomaalt perit matõmaatiguq==

Tunnõtumbaq Võromaalt perit matõmaatiguq ommaq [[Sarvõ Jaan]] (sündünü Leeguste külän Saru vallan) ja [[Rägo Gerhard]] (sündünü pindi mõisan Rõugõ kihlkunnan). Kummagi nimme näist kand üts auditoorium Tarto Ülikooli Matõmaatiga-informaatigatiidüskunna oppõhuunõn.

[[Category:Tiidüseq]]

[[af:Wiskunde]]
[[ar:رياضيات]]
[[an:Matematicas]]
[[ast:Matemátiques]]
[[bg:Математика]]
[[be:Матэматыка]]
[[bn:গণিত]]
[[bs:Matematika]]
[[br:Matematikoù]]
[[ca:Matemàtiques]]
[[co:Matematica]]
[[cs:Matematika]]
[[cy:Mathemateg]]
[[da:Matematik]]
[[de:Mathematik]]
[[et:Matemaatika]]
[[el:Μαθηματικά]]
[[en:Mathematics]]
[[es:Matemáticas]]
[[eo:Matematiko]]
[[eu:Matematika]]
[[fo:Støddfrøði]]
[[fa:ریاضیات]]
[[fr:Mathématiques]]
[[fy:Wiskunde]]
[[ga:Matamaitic]]
[[gd:Matamataig]]
[[gl:Matemática]]
[[ko:수학]]
[[hr:Matematika]]
[[io:Matematiko]]
[[id:Matematika]]
[[ia:Mathematica]]
[[is:Stærðfræði]]
[[it:Matematica]]
[[he:מתמטיקה]]
[[ka:მათემატიკა]]
[[csb:Matematika]]
[[km:គណិតសាស្ត្រ]]
[[ky:Математика]]
[[sw:Hisabati]]
[[la:Mathematica]]
[[lv:Matemātika]]
[[lt:Matematika]]
[[lb:Mathematik]]
[[li:Mattemetik]]
[[jbo:cmaci]]
[[hu:Matematika]]
[[mk:Математика]]
[[ms:Matematik]]
[[nl:Wiskunde]]
[[nds:Mathematik]]
[[ja:数学]]
[[no:Matematikk]]
[[pl:Matematyka]]
[[pt:Matemática]]
[[ro:Matematică]]
[[ru:Математика]]
[[sq:Matematika]]
[[scn:Matimatica]]
[[simple:Mathematics]]
[[sk:Matematika]]
[[sl:Matematika]]
[[sr:Математика]]
[[su:Matematika]]
[[fi:Matematiikka]]
[[sv:Matematik]]
[[tl:Matematika]]
[[ta:கணிதம்]]
[[tt:Matematik]]
[[th:คณิตศาสตร์]]
[[vi:Toán học]]
[[tr:Matematik]]
[[uk:Математика]]
[[zh:数学]]
