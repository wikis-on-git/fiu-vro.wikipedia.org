{{Elokäük|nimi=Õnnõpalu Tõnu|eestikeeline_nimi=Tõnu Õnnepalu|pilt=[[File:Õnnepalu, Tõnu.IMG 8643.JPG|thumb|Õnnõpalu Tõnu [[Talliin|Taliinan]] Kirämiihi majan ]]|sünnüaig=[[13. süküskuu päiv]] [[1962]]||sünnüpaik= [[Talliin|Talin]], [[Nõmmõ]]|rahvus= [[Eestläseq|eestläne]]|tõsõq_nimeq=Emil Tode, Anton Nigov}}

'''Õnnõpalu Tõnu''' (Tõnu Õnnepalu. kiränigunimegaq ka Emil Tode ja Anton Nigov; sündünüq [[13. süküskuu päiv|13. süküskuu pääväl]] [[1962]] [[Talliin|Talinan]] [[Nõmmõ|Nõmmõl]]) om eesti kirämiis, luulõtaja ja ümbrepandja.

== Elokäük ==

Õnnõpalu Tõnu sündü agronoomi ja raamadupidäjä pojas. <ref>https://tonuonnepalu.wordpress.com/about/</ref>

Opsõ [[Tarto Ülikuul|Tarto Ülikoolin]] [[kasvotiidüs|kasvotiidüst]] ja [[Ökoloogia|keskkunnatiidüst]] ja lõpõt' ''cum laude''.

Oll' mõnõ aasta bioloogia oppaja [[Hiiomaa|Hiiomaal]] [[Lauka]] [[Kuul|koolin]].

Pääle tuud om tä olnuq hindäperi kirämiis, ümbrepandja ja aokiränik.

Aastagal [[2003]] oll' [[Tarto Ülikuul|Tarto Ülikoolin]] vapo kunstõ profesri.

Õnnõpalu om katõl kõrral valla ütelnüq [[kirämehepalk|kirämehepalgast]], selle et tuu ei ollõv vaesõn [[Eesti|Eestin]] õiglanõ. <ref>https://kultuur.err.ee/1005964/tonu-onnepalu-loobus-taas-kirjanikupalgast-ilmselt-ei-moista-seda-otsust-isegi-sobrad</ref>

== Õnnõpalu kuq kirämiis ==

Õnnõpalu om üts põrõldsõ ao tähtsämbit kirämiihi. Tä alost' kirotamist luulõtuisigaq, aq hildampa, kuq 1993. aastagal tull' vällä "Piiririik", sai timäst häste teedäq proosakiränik.

"Piiririik" om raamat, kon arotõdas [[Hummogu-Õuroopa|Hummogu-]] ja [[Õdagu-Õuroopa]] vaihist ja umasuutahtmisõst, miä viimädse aastasaa lõpun oll' viil keelet vai eskiq nall'akas.<ref>https://kultuur.err.ee/1059543/kuhu-tommata-piir-ehk-homoseksuaalsuse-kajastamine-1990-aastatel-emil-tode-piiririigi-arvustuste-naitel</ref> Raamadu kaasõ pääl om kirotõt Emil Tode, tuu om Õnnõpalu var'onimi. "Piiririik" om 90ndide üts kõgõ inämb ümbrepant eesti romaan. 

Timä kirotamisõ muud om lihtsä ja illos, tuud om hää lukõq. Viimätsel aol om timä raamatidõ seen nätäq ka, kuimuumudu ilo häös ja inemine jääs kõrrast vanõmbas.
== Raamaduq ==
===== Romaaniq =====
* 1993 "Piiririik"
* 1995 "Hind"
* 1997 "Printsess"
* 2002 "Raadio"
* 2009 "Paradiis"
* 2012 "Mandala"
* 2017 "Võlskuisi nimistü. Inglüse aid"
* 2019 "Pariis"
* 2019 "Aakõr"
* 2019 "Perätüs"

===== Luulõkogoq =====

* 1985 "Jõõveerine maja"
* 1988 "Ithaka"
* 1990 "Taa maa pääl"
* 1996 "Mõõt"
* 2005 "Inne hainaaigo ja ildampa"
* 2009 "Kevväi ja suvi ja"
* 2012 "Kuis om elläq"
* 2016 "Klaasveranda"

===== Ümbrepandmisõq =====

* 1985 Albert Camus "Petjä naanõ"
* 1991 François Mauriac "Inneskidse ao nuurmiis"
* 1992 Sébastien Japrisot "Daam ja auto, pääväprilliq ja püss"
* 1992 Romain Gary "Elo viil iin" (vahtsõsti 2001)
* 1993 Françoise Gilot, Lake Carlton "Elo Picassogaq: kümme aastakka armastust" ([[Lehiste Salmõ]] ja [[Uibo Kalju|Uibo Kaljugaq]] üten)
* 1993 Antoine Chalvin "Verevä päägaq tütrik"
* 2000 Charles Baudelaire "Kur'a häitsmeq"
* 2003 Allen Ginsberg "Ameerika: valik luuletuisi 1947-1996" ([[Krulli Hasso]], [[Contra]], [[Kitsnigu Lauri]], [[Langemõtsa Andres|Langemõtsa Andresõ]] ja [[Roostõ Jürgen|Roostõ Jürgenigaq]] üten)
* 2004 Marcel Proust "Jälkiqlövvet aig"
* 2005 Marie Catherine d'Aulnoy "Valgõ tiide ja tõisi Madame d'Aulnoy haldjajuttõ"
* 2008 "Ameerika luulõ antoloogia" (Augi Tiina, Ehini Andresõ jpt-gaq)
* 2009 Oscar Brenifier "Suurõq vastapiten as'aq mõttõtiidüsen"
* 2009 Fernando Pessoa "Tubagupuut"
* 2012 E. M. Cioran "Sündümise halvast õnnõst"
* 2018 Rémi Brague "Õuruupa, rooma tii"

== Lingiq ==

===Timä artikliq ja esseeq===
*[http://www.burke.ee/2017/02/11/tonu-onnepalu-igavuse-ja-valu-vahel/ "Igävüse ja valu vaihõl"] – Edmund Burke'i Selts, 11.02.2017.
*[http://www.burke.ee/2017/09/18/tonu-onnepalu-vundamentalismist/ "Tiidüse vasta olõmisõst"] – Edmund Burke'i Selts, 18.09.2017.
*[http://www.burke.ee/2018/03/21/tonu-onnepalu-kolakowski-jeesus-tana/ "Kołakowski Jeesus täämbä"] – Edmund Burke'i Selts, 21.03.2018.

===Timä ülesastmisõq===
*[http://heli.er.ee/helid/oy/OY2005_Tonu_Onnepalu_Inimene_saarel_teel_saarele.mp3 "Inemine tii ja saarõ pääl"] – Üüülikuul, Vikerraadio, ERR, 2005.
*[http://heli.er.ee/helid/oy/OY2007_Tonu_Onnepalu_Ajaloo_kordumisest.mp3 "Aoluu vahtsõst sündümisest"] – Üüülikuul, Vikerraadio, ERR, 2007.
*[http://heli.er.ee/helid/oy/OY2009_Lembit_Peterson_Tonu_Onnepalu_Sissejuhatus_Paul_Claudeli_juurde.mp3 "Sissejuhatus Paul Claudeli mano"] ([[Petersoni Lembit|Petersoni Lembitugaq]] üten) – Üüülikuul, Vikerraadio, ERR, 2009.
*[http://heli.er.ee/helid/oy/OY2010_Tonu_Onnepalu_Klaasveranda_Moisamalestused.mp3 "Klaasveranda. Mõisamälehtüseq"] – Üüülikuul, Vikerraadio, ERR, 2010.
*[http://heli.er.ee/helid/oy/OY2017_Tonu_Onnepalu_Igavuse_ja_valu_vahel_Michel_Houellebecqi_Alistumine.mp3 "Igävüse ja valu vaihõl. Michel Houellebecq'i "Allaandminõ""] – Üüülikuul, Vikerraadio, ERR, 2017.
*[https://vikerraadio.err.ee/883353/ooulikool-tonu-onnepalu-puha-pidamisest "Pühhi pidämisest"] – Üüülikuul, Vikerraadio, ERR, 2018.

===Küsütelemiseq timägaq===
*[https://www.muurileht.ee/kohaloleku-kunst-intervjuu-tonu-onnepaluga/ "Olõmanolõgi kunst"] (interv. [[Anari Koppel]]) – Müürileht, 11.08.2014.
*[https://kultuur.err.ee/649841/tonu-onnepalu-kirjutamise-eeltingimus-on-see-et-sa-ei-anna-endale-pariselt-aru Õnnõpalu Tõnu "Kirändüsministeeriümin"] (interv. [[Juurõ Mart]]) – ETV, ERR, 20.12.2017.

== Lätteq ==
<references />
[[Katõgooria:Eesti kiräniguq]]
[[Katõgooria:Eesti luulõtajaq]]
[[Katõgooria:Sündünüq Nõmmõl]]
[[Katõgooria:Sündünüq Taliinan]]
