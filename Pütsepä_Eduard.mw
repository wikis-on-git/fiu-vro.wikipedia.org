{{Elokäük
|pilt=
|nimi=Pütsepä Eduard
|eestikeeline_nimi=Eduard Pütsep
|sünnüaig=[[21. rehekuu päiv]] [[1898]]
|sünnüpaik=[[Vahtsõliina kihlkund]]
|kuulmisaig=[[22. põimukuu päiv]] [[1960]]
|kuulmispaik=[[Kuusamo]], [[Soomõ]]
|ammõt=maadlõja ja triinri
<!--|matmispaik=-->
}}

'''Pütsepä Eduard''' ('''Eduard Pütsep''', 1898-1960) oll' Vahtsõliina kandist peri maadlõja. Tä oll' edimäne [[võrokõsõq|võrokõsõst]] olümpiävõitja ja edimäne [[Eesti]] olümpiävõitja [[maadlus]]õn. 

Pütsepä Eduardi kotsilõ om üteld: «Uma ilosa kihäga, julgõ, võttõrikka ja taktikalidsõlt läbimõtõldu maadlusviiega oll’ tä uma ao päältkaejidõ lemmik». Tä mõist' kõnõldaq katsan keelen ja oll' karsklanõ.

==Elokäük==
Pütsepä Eduard sündü [[21. rehekuu päiv|21. rehekuu pääväl]] [[1898]]. Noorõn elli tä [[Peterburi]]n. Tä käve vabatahtlikult [[Vabahussõda|Vabahussõan]]. 

Päält [[Edimäne ilmasõda|Edimäst ilmasõta]] oll' Eduard sportlanõ ja triinri Eestin, [[Läti]]n ja 1939. aastagast alatõn [[Soomõ]]n [[Kuusamo]]n, kon tä 1960. aastal ka kuuli. 

==Saavutusõq==
Olümpiäl Antverpenin 1920. ja Amsterdamin 1928. aastagal oll’ Pütsepä Eduard kuvvõs. Pariisi suvõolümpiäl 1924. aastal võit' tä Kreeka-Rooma maadlusõn kärbläse kaalun kuldmedäli. Tuu oll' edimäne Võromaa inemise võidõt olümpiäkuld. 

1927. aastaga Õuruupa Meistrivõistluisil sai tä hõpõmedäli.  

1921. 1923. ja 1925. aastagal tull' tä Eesti meistris. Eesti miiskunna iist käve tä võistlõman 11 kõrda. 

==Filmin mängmine==
Pütsepä Eduard om mängnü katõn [[Märska Konstantin]]i filmin. 1924. aastal nal’afilmin «Õnnelik korterikriisi lahendus» oll’ Pütsepäl hulgus Shimmyna pääosa. Tuu film om är häönüq, a sisukokkovõtus ja pildiq päätegeläsest ommaq alalõ. Tuun filmin mängmise iist kutsuti tedä Eestimaa [[Chaplini Charlie|Chaplinis]]. 1925. aastagal filmin «Tšekaa komissar Miroštšenko» oll’ Eduardil Tšillikovi roll. 

==Mälehtüse hoitminõ==
*1977. aastagast pääle kõrraldõdas [[Võro]]l Pütsepä Eduardi avvos mälehtüsvõistluisi nuurilõ Kreeka-Rooma maadlusõn. 

==Kirändüs==
*Ruusmaa Arthur, "Vägimiis Võromaalt", [[Uma Leht]] 254, 3.4.2012.

==Välislink==
*[http://www.spordiinfo.ee/esbl/biograafia/Eduard_P%FCtsep Elokäük] Eesti Spordi Biograafilidsõn Leksikonin

[[Katõgooria:Võromaa inemiseq]]
[[Katõgooria:Eesti sportlasõq]]
