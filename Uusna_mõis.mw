{{Tartokiil}}
[[Pilt:Uusna mõisa peahoone.jpg|pisi|Uusna mõisa pääoone/päämaja. 8. jõulukuu 2020.]]
'''Uusna mõis''', saksa keelen tuntu kui ''Neu-Tennasilm'', eesti keelen tuntu ka Uue-Tänassilma, või-olla ka Vastse-Tänassilma, olli rüütlimõis [[Viländi maakund|Villändimaal]], Villändi kihilkunnan, Uusna külän.

== Aolugu ==
1743. aasta eräl'd Venne Keisririigi keisrinna Jelizaveta Petrovna (Elisabet I) (valit's 1741–1762) Uusna mõisamaa Tännässilmä mõisa mant ja kinkse ärä. Edimine mõisnik olli Balthasar von Campenhausen.  Axel Heinrich von Bruiningk valit's mõisa 1759 kuni 1775 aastal tulli Ludwig Wilhelm von Manteuffel, kiä ostse mõisa 19 000 ruubli iist.  Häste ruttu ostse mõisa 1780. aastal ärä Carl Gustav von Taube. 

Viimäne sii mõisa ülembrahvasuguselts olli von zur Mühleni. 1804 ostse Carl von zur Mühlen mõisa ärä 60 000 ruubli iist. 

Tuu kandi talopoig Hans Leik saie Uusna mõisa peremehes 1871. aastal. Rahuaigu, pääle tõist maailmasõda, olli Uusna mõisa pääoone sovhoosi kontoris. Prõlla om Uusna mõis Leike suguvõsa uma.

== Oone ==
Mõisa pääoone om tettu 19. sajandil ildaklassitsistliku moodu perrä. Pääoone om tettu puust, tuu man om park, kon om pal'lu tõistmuudu puuliike. Aidaoone  ja laut omma tettu samal aol ku pääoone. Laut läits palama 30. mahlakuu päiväl 2004.
[[Pilt:Uusna mõisa laut.jpg|pisi|Palanu mõisa laut. 8. jõulukuu 2020.]]

== Perimus ==
Perimuse kottale om kõnelnu pal'lu Paju Jaak. Temä jutu perrä olli rasse aig von zur Mühleni suguseltsi aigu. Kui talusit perises ostma nakati, sis mõisaerrä olli võtnu talukotussit ja vallamaad ärä. Kõneldi et mõtsavahi talu läits kah niimuudu mõisniku kätte. Viil olevat mõisnik taludõ man käinu ja võtnu üten toda mes miildüsi.

== Uusna mõisa surnuaid ==
Uusna mõisa man om surnuaid, kohe omma mõisnike sugulase matetu. Prõlla omma surnuaian kiik matuse ävitedu.  

[[katõgooria:Viländimaa mõisaq]]
