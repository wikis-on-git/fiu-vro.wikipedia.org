'''Inemise helü''' vai '''hääl''' om [[helü]], midä [[inemine]] tege kõnõlõmisõs, laulmisõs, naardmisõs, ikmises vai rüükmises. Sääntseq helüq saavaq sünnütetüs hõngutõmbamisõ läbi [[kurgusõlm]]õn.

Kurgusõlmõ sisen lövvämiq kats paari hintitsi sidemit, miä kokko üte lahi tegeväq, minkal häälelahi nimi. Hõngu läbi, miä [[täü]]st vällä tougatas, võivaq nuuq sidemeq värisevält liikuma pantus saiaq ja tuuläbi hääli ehk tuunõ sünnütädäq, nii kui üts [[viiol]]i ehk [[klavõr]]i kiil värisemä ja helisemä nakkas, kui kiilt puugnaga tõmmatas ehk tälle külge lüvväs. Mõnõsugutsõ liigutamisõ läbi [[suu]]ga ehk suun, [[kiil (anatoomia)|keele]], suulae, põski ja mokkõ abiga, saavaq kõnõldõn kurgusõlmõn sünnütetüq hääleq mitmõt viisi muudõtus ja nii mitmõsugutsõq kõnõlõmisõ hääleq luudus. Ka tännitämise ja laulmisõ hääleq saavaq häälelahi sidemide värisemise läbi sünnütetüs ja mitmõsugunõ hääli ehk tuunõ korgus sünnüs kurgusõlmõ ülesnõstmisõ ja kitsas tegemise läbi, häälte madalus kurgusõlmõ mahavaomisõ ja lajembas minemise läbi.

[[Katõgooria:Inemine]]

[[ca:Veu]]
[[cs:Hlas]]
[[da:Vokal (musik)]]
[[de:Menschliche Stimme]]
[[et:Hääl]]
[[el:Φωνή]]
[[en:Human voice]]
[[es:Voz (fonología)]]
[[eo:Voĉo]]
[[eu:Ahots]]
[[fr:Voix (instrument)]]
[[gl:Voz (fonoloxía)]]
[[ko:음성]]
[[it:Voce]]
[[lt:Žmogaus balsas]]
[[nl:Menselijke stem]]
[[ja:声]]
[[no:Stemme]]
[[pl:Głos ludzki]]
[[pt:Voz humana]]
[[qu:Kunka (rimay)]]
[[ru:Голос]]
[[simple:Voice]]
[[sk:Hlas]]
[[sv:Rösten]]
[[vec:Vóxe]]
[[yi:שטימע]]
[[zh:人聲]]
