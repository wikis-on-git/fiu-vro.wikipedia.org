'''Seenkäänüs''' vai '''seenütlejä''' vai '''inessiiv''' om [[käänüs]], mink mõtõq om näüdädäq minkagi seen olõmist.

== Seenkäänüs võro keelen ==
[[Pilt:Võro keele sisemine jagonõminõ u-o ja n-h perrä.png|pisi|414x414px|Võro keele sisemine jagonõminõ peräsilbi ''-u/-o'' ja seenkäänüse lõppõ ''-n/-h/-hn'' perrä. Nigu nätäq, om näütüses sõna ''koton'' õdagu puul hoobis ''kotun'' ja hummogu puul ''kotoh'', a Haani-Rõugõ vanõmban keelen või tuu täämbätseni pääväni ollaq viil ka "kotohn".]]
Seenkäänüsse lõpp om üts suurõmbit võro keelde sisemädse lakjaminegi juuni. Hummogu ([[Vahtsõliina kihlkund|Vahtsõliina]], [[Räpinä]]) puul üteldäs hariligult ''kotoh'', õdagu ([[Urvastõ kihlkund|Urvastõ]], [[Sännä]]) puul ''kotun.''

Mõnikõrd arvatas, et ''-h'' lõpp om õnnõ [[Seto kiil|seto keelen]], tegeligult kõnõlõs puul [[Vana-Võromaa|Vanna-Võromaad]] ''h''-lõpuga. Ku minnäq keele aolukku, sis ommaq naaq mõlõmbaq lühembäq variandiq peris vanast ''hna-/hnä-''lõpust: ''kotohna'', ''käehnä''. Sääntsit vanaperäliidsi sõnavormõ või viil löüdäq vanost rahvalaulõst, näütüses

''Kolm oll' kõivo '''kotohna'''''

''Üts oll' kõiv kuldalehti,''

''Tõõne kõiv hõpelehti,''

''Kolmas kõivo vaskilehti'' (Esä oll' mul ilmarikas, H I 6, 592/3 (5) < Vastseliina khk. - Jaan Sandra < Leimanni Okse, Kundra tütar (1895))<ref>[https://www.folklore.ee/regilaul/andmebaas/?op=2&oid=1 Rahvalaulõ andmõbaas]. Pruugit 17.10.2021.</ref>

Täämbätseni aoni või mõnõl puul Võromaal viil kuuldaq ''hn-''lõppu, nt ''iihn, kotohn.''
{| class="wikitable"
|+
!
!Vana lõunõeesti hõimomurrõq
!Vanaperäline võro kiil

'''(1300-1800)'''
!Täämbädse päävä hummoguvõro
!Täämbädse päävä õdaguvõro
|-
|Kodo
|kotohna
|kotohn
|kotoh
|kotun
|-
|Käsi
|kädehnä
|käehn
|käeh
|käen
|}

== Lätteq ==
<references />

[[Katõgooria:Käänüsseq]]
