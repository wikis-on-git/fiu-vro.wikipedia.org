{{Country Infobox|
Nimi=Україна<br />Ukrayina|
Genitiiv=Ukraina|
Lipp=Image:Flag of Ukraine.svg|
Vapp'=Image:Tryzub.png|
Tunnuslausõq=olõ-i|
Kaart=Image:LocationUkraine.png|
Riigikiil'=[[ukraina kiil']]|
Pääliin=[[Kiiev]]|
Riigitüübi pää=President'|
Riigipää=[[Janukovitši Viktor]]|
Pääministri=[[Azarovi Mõkola]]|
Suurus=603 700|
Suurusõ perrä=43|
Vett=0%|
Rahva hulk=47 732 079|
Rahva hulga perrä=25|
Tihehüs=80|
Hindäperi-1=|
Hindäperi-2=[[24. põimukuu päiv]] [[1991]]|
Raha=[[Ukraina grivna]]|
Aig=[[Hummogu-Õuruupa aig]] (UTC+2)|
Suvõaig=[[Hummogu-Õuruupa suvõaig]] (UTC+3)|
Riigihümn'=[[Štše ne vmerla Ukraina]]|
Internetitunnus=[[.ua]]|
Telefonikuud'=380|
}}

'''Ukraina''' ([[ukraina kiil|ukraina keelen]] ''Україна'') om [[Õuruupa]] riik. Ukraina pääliin om [[Kiiev]] ja põhirahvas [[ukrainlasõq]].

== Aolugu ==
=== Muistinõ aig ===

Ukraina alalt om lövvet asjo kõigist [[kiviaig|paleoliitikumi]] aojakõst, Acheuli kultuurist pääle. [[Krimm]]i kuupelopaigost om lövvet ka neandertaallaisi kalmõ. Keskmädsest ja noorõmbast paleoliitikumist om uurit [[mammut|mammudiluust]] elohuunidõga elopaiko (Moldove, Mizin, Mežõrõtši). Mesoliitikumin naati tarvitama mikroliite (väiksit kivist tüüriisto). Neoliitikumin, VI aastagatuhandast i.m.a. naati Ukraina lõunõõdagujaon põldu tegemä (Bugi-Dnestri kultuur), tuu levisi IV-III aastagatuhandal i.m.a. [[Dnepr]]i keskjoosuni (Trõpillja kultuur), muial eleti päämädselt iks viil jahipidämisest ja kalapüüdmisest (Dnepri-Donetsi kultuur). 

[[Pronksiaig|Pronksiaol]] (III aastagatuhanda lõpp - I aastagatuhanda alostus i.m.a.) naati põldu tegemä egal puul. Stepivüün matõti inemiisi kääbäskalmihe. 

8. aastagasaal i.m.a. naati tarvitama [[raud]]a. 7. aastagasaal i.m.a.  elliq [[stepp|stepen]] [[sküüdiq]]. Noidõ päälikide kääpist om lövvet pall'o väärismetalist asjo. 6. aastagasaal i.m.a. tetti [[Must meri|Musta]] ja [[Aarovi meri|Aasovi mere]] viirde [[kreeka]] kolooniaq. 5. aastagasaal i.m.a. tekkü Kertši ja Tamani puulsaarõ pääl Bosporosõ riik. 3.-2. aastagasaal i.m.a. tungõq steppehe [[sarmaadiq]]. Põh'a-Ukrainan valits' 2. aastagasaast i.m.a. 2. aastagasaani m.a.p. Zarubintsõ kultuur, Õdagu-Ukrainan 2.-4. a.s. Tšernjahhivi kultuur. 4. aastagasaal naas' Ukrainahe tungma [[hunniq|hunnõ]] ja tõisi rändrahvit. 5.-7. aastagasaal levisi põh'apoolitsõn Ukrainan Kortšaki kultuur, miä arvada oll' slaavi peritollo. I aastagatuhanda keskel tekkü Kesk-Dnepri kandin slaavi hõimõ liit. 
[[Pilt:Slavic peoples 6th century historical map.jpg|200px|thumb|left|Slaavi rahvaq 6. aastagasaal.]]

Ku sugukundlinõ kõrd lagosi (6.-9. a.s.), naksiq hummoguslaavi hõimõl arõnõma feodaalsuhtõq. Väega tähtsä oll' kaubatii [[Õdagumeri|Õdagumerest]] [[Must meri|Musta mereni]], miä vei [[varjaagiq|varjaagõ]] mant [[kreeklasõq|kreeklaisini]]. 

=== Kiievi kuldaig === 

9. aastagasaal tekkü varafeodalistlinõ [[Kiievi-Vinne riik]], mink tuumik oll' Ukraina ala, vällä arvat lõunõhummogujago ja Krimm.  Musta mere veeren stepen elliq 9. a.s. lõpost [[petšeneegiq]], 10. a.s. tungõq sinnäq [[polovetsiq]]. Kiievi-Vinne riigi häitseng oll' [[Vladimir Svjatoslavitš]]i aol (980-1015). 988-989 sai riigiusos [[ristiusk]]. 11. aastagasaa tõõsõl poolõl naas' riik killunõma. [[Vladimir Monomahh]] (1113-1125) suut' riigi aotidsõlt ütes köütä, a peräst 1132. aastakka lagosi riik lõpligult. 11. aastagasaal leiväq lahko Tšernigivi ja Perejaslavi vürstiriik, 12. aastagasaal tekküq Galõtšina, Volodõmõri-Volõni ja Kiievi vürstiriik. 1199 ühend' Roman Mstislavitš (1170-1205) Galõtšina ja Volodõmõri-Volõni (Vladimiri-Volõõnia) Galõtši-Volõni (Galiitsia-Volõõnia) vürstiriigis. Taga-Karpaadi-Ukraina läts' 11. a.s. tõõsõl poolõl [[Ungari]] valdustõ. 
[[Pilt:Vasnetsov Bapt Vladimir.jpg|200px|thumb|Suurvürst Vladimiri ristmine. Vasnetsovi Viktori maal (1890).]]

1187 om kroonikan edimäst kõrda tarvitõt nimme Ukraina (tuu tähendäs piirialla).

=== Võõra võimo aoq ===

1239-40 tungõq Ukraina alalõ [[Batu-khaan]]i väeq nink vallutiq Perejaslavi, Tšernigivi, Krimmi, Kiievi ja Galõtši-Volõni. Vürstiriigiq sattuq vasallisõltuvustõ [[Kuldhord]]ist. Kõgõ tugõvamb - Galõtši-Volõni vürstiriik - alistõdiq lõpligult 1259. Kiiev es olõq inämb poliitilinõ ja kerigukeskus: aastagast 1169 oll' suurvürsti, aastagast 1299 metropoliidi residents Vladimirin. 

Killustunut maad naksiq 14. a.s. tahtma õdagunaabriq: [[Leedu]] suurvürstiriik vallut' inämbüse Volõnist, Tšernigivi-Siverskimaa, Kiievimaa, Perejaslavi ala, osa Podilljat nink maa Dnepri ja Dnestri vaihõl Musta mereni. [[Poola]] sai hindäle Galõtšina, osa Podilljat ja Volõni, [[Moldova]] vürstiriik sai Bukoviina. 

Krimmin tekkü 1440. aastagil hindäperi Krimmi khaaniriik, miä aastagast 1475 oll' vasallisõltuvusõn [[Türgü]]st. 1480. a. paiko naksiq pääle Krimmi tatarlaisi ja Türgü rüüsteretkeq Ukraina alalõ, 1482 sai kõvva kannahtaq Kiiev. 

[[Ukrainlasõq|Ukrainlasist]] kujosi vällä umaette rahvas 14.-15. a.s. Edesi lätsiq [[käsitüü]] ja [[kaubandus]], kasviq liinaq. Mito liina sai 16. a.s. Magdeburgi õigusõ. Folvarkõ (poola mõisidõ) luumisõ peräst naas' talorahvas' 1460 ja 1490-92 Galõtšinan mässämä. 15. aastagasaast Lõunõhummogu-Ukraina steppehe pagõnuisist inemiisist saiq [[kasak|kasaguq]]. Noil, esiqeränis Zaporižžja Sitši kasagil oll' tähtsä osa ukraina rahva vabahusvõigõlusõn. Ukrainlasõq võitliq nii Poola-Leedu ku ka Türgü vallutajidõ vasta.   1500-1503 võidiq nääq Leedu suurvürstiriigilt tagasi suurõmba jao Tšernigivimaast. Peräst Lublini uniooni sõlmmist (1569) laiõnõsi Ukrainan poola magnaatõ võim. 16. aastagasaa keskpaigas oll' talorahvas põhilidsõlt sunnismaisõs tett. 1591-93 toimu Kossinski juhit nink 1594-96 Nalõvaiko juhit talorahva ja kasakidõ mäss. Rahvas olõ-s rahol ka usolidsõ survõga (Bresti unioon, 1596). 1638. aastagast pääle pagõsi kasakit ja talopoigõ Slobodaa-Ukrainahe. 1648-54 juhtõ Poola ülembvõimo vastalist võigõlust hetman [[Hmelnõtski Bogdan]]. 

11. rehekuu pääväl 1653 tekk' Vinne Maakogo ja 18. vahtsõaastakuu pääväl 1654 Perejaslavi Raada otsussõ, et Ukraina piät [[Vinnemaa]]ga ütte minemä. Vinne-Poola sõda (1654-67) lõppi Andrussovo vaihõrahoga: Poola pidi tunnistama, et Kuraperve-Ukraina (säälhulgan Deulino vaihõrahoga 1618 Poolalõ lännüq Tšernigivi ala) ja Kiiev ommaq Vinne riigi osaq, Zaporižžja Sitš läts' Poola-Leedu ja Vinnemaa ütidse valitsõmisõ ala nink Hääperve-Ukraina jäi Poolalõ. Poola poolõ hoitjaq hetmaniq Võgovski ja Hmelnõtski Juri tahiq Poola võimo tagasi tuvvaq, a tuu lää-s kõrda. 

[[Pilt:Repin Cossacks.jpg|250px|thumb|left|Zaporižžja kasaguq kirotasõq kirja Türgü sultanilõ Mehmed IV-le. Repini Ilja maal (1880–1891).]]
1677-78 taht' Ukraina alla ärq vallutaq Türgü, a suta-s. Türgüga sõlmit Bahtšisarai raho (1681) ja Poolaga sõlmit "egävene raho"  (1686) kinnütiq lõpligult, et Kuraperve-Ukraina, Kiiev ja Zaporižžja Sitš lääväq Vinne ala. Es lääq kõrda ka hetman Mazepa katsõq (1687-1708) Kuraperve-Ukrainat Vinnemaa alt vabas saiaq. Tä pidi salajaidsi kõnõluisi edimält Poolaga, sõs [[Roodsi]]ga.  

18. aastagasaal naas' Vinne valitsus Ukraina õiguisi veidembäs võtma: 1709 purustõdiq Zaporižžja Sitš (vahtsõnõ luudi 1734, lõpligult kaotõdiq ärq 1775), 1722 luudi Ukraina valitsõmisõs Väiko-Vinne Kolleegium nink ku hetman Skoropadski kuuli (1722), sõs hetmanit inämb kõrraperätselt es vaitaq. Hetmaniammõt kaotõdiq hoobis ärq 1764. Aastagas 1775 oll' kasagidõ umaval'tsus ärq kaotõt. 1785 saiq kasaguvanõmbaq samaq õigusõq Vinne aadliga. 1783. a. ukaasiga vormistõdiq Kuraperve-Ukrainan juriidilidsõlt perisorjus, 1796 lajõndõdiq ukaasi Lõunõ-Ukrainalõ. Mässämä naati nii Kura- ku Hääperve-Ukrainan (sääl tekkü haidamakkõ liikminõ). 

Ku Poola ärq jaeti, sai [[Austria]] 1772 Galõtšina ja 1774 Türgült ka Bukoviina, Vinnemaa ala läts' 1793 Hääperve-Ukraina ja 1795 Õdagu-Volõni ala. Vinne-Türgü 1768.-74. a. (Kučukkajnardža raho) ja 1787.-91. a. sõa (Iasi raho) tulõmusõl sai Vinnemaa hindäle ala Musta mere veeren Dneprist õdagu puul. Krimmi khaaniriik kuulutõdiq 1774 Türgüst sõltumatus ja tuu läts' 1783 Vinne riigi ala. 18. a.s. naati Musta ja Aasovi mere viirt kutsma Novorossias; tuu asustõdiq kipõstõ. 

[[Pilt:Konstantin Kryzhitsky VecherNaUkraine 1901.jpg|250px|thumb|"Õtak Ukrainah". Krõžitski Konstantini maal (1901), miä kujotas Ukraina tallo 19. aastagasaa alostusõn.]]
1820. aastagil võitliq esivalitsusõ vasta aadlikõst revolutsionääriq - [[dekabristiq]]. 1821 luudi Ukrainan näide Lõunõütisüs, 1823 luudi Ütitside Slaavlaisi Ütisüs. 1845-47 teguts' Kiievin Kyrillosõ-Methodiosõ Ütisüs. 1848.-49. a. revoluts'uun and' huugu talorahvaliikmisõlõ Austrialõ kuuluvan Õdagu-Ukrainan nink valitsus pidi 1848 Galõtšinan, Bukoviinan ja Taga-Karpaadi-Ukrainan perisorjusõ ärq kaotama. 1861. a. talorahvareformiga kaotõdiq perisorjus Hääperve- ja Kuraperve-Ukrainan kah ärq. 

19. aastagasaa lõpon oll' Ukraina Vinne riigi päämäne [[kivihüdsi|hüdse-]], [[metal]]i- ja [[tsukru]]tuutja. 

1863 Poolan puhkõnu mäss hõlmas' ka Hääperve-Ukrainat. 1860.-80. aastagil levisi Ukrainan narodniklus. 1875 luudi [[Odessa]]n Lõunõ-Vinnemaa Tüülisütisüs, 1897 Kiievin ja [[Jekaterinoslav]]in Tüülisklassi Vabastamisvõigõlusõ Liit. Ukrainlasõq võti ossa 1903. a. Lõunõ-Vinnemaa üldstreigist ja 1905.-07. a. revoluts'oonist (sündmüseq [[Sevastoopol]]in, Kiievin, Donetski hüdsebasseinin ja soomuslaiva "Potjomkin" pääl, poliitilidsõq streigiq ja talorahvarahotusõq).

=== Nõvvokogo aig ===

Peräst Vinnemaa Veebruaripööret naati Ukrainan vabahusõ iist kõvõmbihe võitlõma. Kiievin luudi [[17. urbõkuu päiv|17. urbõkuu pääväl]] [[1917]] Keskraada, miä kuulut' [[20. märtekuu päiv|20. märtekuu pääväl]] 1917 Ukraina rahvavabariigis ja valõ umas päämehes Gruševski, pääministres Võnnõtšenko ja välisministres Petljura. Edimäne üleukrainalinõ nõvvokogo kongress kuulut' 25. joulukuu pääväl [[Harkiv]]in Ukraina nõvvokogo vabariigis, nii tekkü katsikvõim. [[Bresti raho]] tingimüisi rikkõn okupiirsõq S'aksa ja Austria väeq Ukraina ja saadiq Keskraada lakja; Ukraina hetmanis määräti Skoropadski. 14. joulukuu pääväl haard' Kiievin võimo hindä kätte Ukraina Direktoorium. 1918. a. märtekuu alostusõn kuulutõdiq Austria kubõrnaatri toel [[Lviv]]in vällä Õdagu-Ukraina Rahvavabariik. 22. vahtsõaastakuu pääväl 1919 sõlmiti Hummogu- ja Õdagu-Ukraina unioon, samal pääväl vallut' [[Verrev vägi]] Kiievi. Direktoorium liiku Petljura juhtmisõl [[Vinnõtsja]]he. 14. urbõkuu pääväl 1919 moodustõdiq Kiievin Ukraina Nõvvokokõ Sotsialistlinõ Vabariik. Keväjä ja suvõl hõivas' inämbüse Ukrainat Denikini valgidõ armee. 1919-20 tungõq Ukrainahe Poola väeq. 18. urbõkuu pääväl 1921 sõlmiti Poola ja Vinne SFNV vaihõl Riia raho (Õdagu-Ukraina ja Õdagu-Valgõvinne jäiq Poolalõ). 30. joulukuu pääväl 1922 tetti Ukrainast, Vinne SFNV-st, Valgõvinne NSV-st ja Taga-Kaukaasia SFNV-st ütine liitriik - NSV Liit. Ukraina pääliinas sai Harkiv, Kiiev om pääliin aastagast 1934.

[[Pilt:DneproGES.jpg|200px|thumb|Viijovvujaama ehitämine Dnepri jõõ pääle (u. 1930).]]
Ukraina läts' üle vahtsõlõ majanduspoliitikalõ, toimu ukrainastuminõ ([[ukraina kiil]] sai eelisõigusõ, arõndõdiq rahvustiidüisi). 1928 pand' [[Stalin]] tuu protsessi saisma, [[vinne kiil]] tetti tõõsõs riigikeeles, ukraina rahvuslaisi üle naati pidämä poliitiliidsi kohtoprotsesse. 1930. aastagil süüdüstediq Ukraina juhtõ natsionalismin ja nääq hukatiq ärq. Põllumajandusõ sundkollõktivisiirmisega tekütet nälähädän (ukraina keelen ''holodomor'') saiq hukka mill'onaq inemiseq (2,4-5 mln). 

1939 okupiirse NSV Liit Poola ala kuulunu Õdagu-Ukraina ja tuu panti kokko Ukraina NSV-ga. 27. piimäkuu pääväl 1940 esit' NSV Liit [[Romaania]]lõ ultimaadumi, et tuu annassi Põh'a-Bukoviina ja Bessaraabia NSV Liidolõ. NSV Liit okupiirse nuuq alaq ja muut' osas Ukraina NSV-st. 

[[Tõõnõ ilmasõda|Tõõsõ ilmasõa]] aigo okupiirsõq suurõmbat jako Ukrainat S'aksa väeq nink 1941-44 oll' sääl S'aksa võim. Rehekuus 1944 oll' Ukraina ärq vallutanuq Verrev vägi. Ukraina sõakaotusõq olliq suurõq, a territoorium läts' sõa käügin suurõmbas: NSV Liido ja Tšehhoslovakkia lepüngiga 1945. a. 29. piimäkuu pääväst läts' Ukraina NSV ala Taga-Karpaadi-Ukraina. 19. radokuu pääväl 1954 läts' Ukraina NSV ala Krimmi oblast. Ukrainat loetas [[ÜRO]] asotajaliikmõs (1945) nink tä võtt' ossa 1946. a. Pariisi rahokonverentsist.

=== Perämäne aig ===

[[Pilt:Ukraine elections massprotest 20041122.jpg|250px|thumb|left|Pihlõdsõ püürde aignõ meeleavaldus 22. märtekuu pääväl 2004 Kiievin Vabahusõ platsi pääl.]]
[[24. põimukuu päiv|24. põimukuu pääväl]] [[1991]] kuulut' Ukraina hindä hindäperi riigis. Aastagast 1991 kuulus Ukraina [[Sõltumada Riike Ütisüs]]te (om tollõ asotajaliigõq), a Vinnemaaga om täl olnuq mito tüllü: Musta mere laivastigu, gaasi ja muu peräst. 1996. a. lehekuust olõ-iq Ukrainal tuumarelvä. 1991 sai Krimmist vabariik Ukraina kuunsaison. Samal aastagal keeleti Ukrainan ärq [[NLKP]]. 1989 luudi Ukraina Rahvarinnõq (''Ruhh''). 1993 naati majandust ümbre säädmä.

== Poliitiga ==

== Luudus ==

== Valitsõmisjaotus ==

== Majandus ==

== Rahvastik ==

== Kultuur ==

== Välislingiq ==

{{commons|Ukraine}}

{{ÕuruupaMaaq}}

[[Katõgooria:Õuruupa riigiq]]

[[ace:Ukraina]]
[[af:Oekraïne]]
[[als:Ukraine]]
[[am:ዩክሬን]]
[[ang:Ucræȝna]]
[[ab:Украина]]
[[ar:أوكرانيا]]
[[an:Ucraína]]
[[arc:ܐܘܩܪܐܝܢܐ]]
[[roa-rup:Ucraina]]
[[frp:Ucrayena]]
[[ast:Ucraína]]
[[gn:Ukyaña]]
[[az:Ukrayna]]
[[id:Ukraina]]
[[ms:Ukraine]]
[[bn:ইউক্রেন]]
[[zh-min-nan:Ukrayina]]
[[jv:Ukraina]]
[[be:Украіна]]
[[be-x-old:Украіна]]
[[bcl:Ukranya]]
[[bar:Ukraine]]
[[bo:ཨུཀ་རཡི་ནི།]]
[[bs:Ukrajina]]
[[br:Ukraina]]
[[bg:Украйна]]
[[ca:Ucraïna]]
[[ceb:Ukraine]]
[[cv:Украина]]
[[cs:Ukrajina]]
[[cbk-zam:Ukrania]]
[[cy:Wcráin]]
[[da:Ukraine]]
[[de:Ukraine]]
[[dv:ޔުކްރެއިން]]
[[nv:Yóókwein]]
[[dsb:Ukraina]]
[[na:Ukraine]]
[[et:Ukraina]]
[[el:Ουκρανία]]
[[en:Ukraine]]
[[es:Ucrania]]
[[eo:Ukrainio]]
[[ext:Ucránia]]
[[eu:Ukraina]]
[[ee:Ukraine]]
[[fa:اوکراین]]
[[hif:Ukraine]]
[[fo:Ukraina]]
[[fr:Ukraine]]
[[fy:Oekraïne]]
[[ga:An Úcráin]]
[[gv:Yn Ookraan]]
[[gag:Ukrayna]]
[[gd:An Ùcrain]]
[[gl:Ucraína - Україна]]
[[gan:烏克蘭]]
[[gu:યુક્રેન]]
[[hak:Vû-khiet-làn]]
[[xal:Украинмудин Орн]]
[[ko:우크라이나]]
[[haw:ʻUkelena]]
[[hy:Ուկրաինա]]
[[hi:युक्रेन]]
[[hsb:Ukraina]]
[[hr:Ukrajina]]
[[io:Ukrainia]]
[[ig:Yukrain]]
[[ilo:Ukrainia]]
[[bpy:ইউক্রেন]]
[[ia:Ukraina]]
[[ie:Ucraina]]
[[os:Украинæ]]
[[is:Úkraína]]
[[it:Ucraina]]
[[he:אוקראינה]]
[[kl:Ukraine]]
[[kn:ಯುಕ್ರೇನ್]]
[[pam:Ukraine]]
[[ka:უკრაინა]]
[[csb:Ùkrajina]]
[[kk:Украина]]
[[kw:Ukrayn]]
[[rw:Ikerene]]
[[ky:Украина]]
[[sw:Ukraine]]
[[kv:Украина]]
[[kg:Ukrayina]]
[[ht:Ikrèn]]
[[ku:Ukrayna]]
[[lad:Ukraina]]
[[la:Ucraina]]
[[lv:Ukraina]]
[[lb:Ukrain]]
[[lt:Ukraina]]
[[lij:Ucrainn-a]]
[[li:Oekraïne]]
[[ln:Ukraine]]
[[jbo:vurgu'e]]
[[lmo:Ücraina]]
[[hu:Ukrajna]]
[[mk:Украина]]
[[mg:Okraina]]
[[ml:യുക്രെയിൻ]]
[[krc:Украина]]
[[mt:Ukrajna]]
[[mi:Ūkareinga]]
[[mr:युक्रेन]]
[[arz:اوكرانيا]]
[[mwl:Oucránia]]
[[koi:Украина]]
[[mdf:Украин]]
[[mn:Украйн]]
[[nah:Ucrania]]
[[nl:Oekraïne]]
[[nds-nl:Oekraïne]]
[[ne:युक्रेन]]
[[ja:ウクライナ]]
[[nap:Ucraina]]
[[ce:Украина]]
[[pih:Yukrayn]]
[[no:Ukraina]]
[[nn:Ukraina]]
[[nrm:Ukraîne]]
[[nov:Ukraina]]
[[oc:Ucraïna]]
[[mhr:Украина]]
[[uz:Ukraina]]
[[pnb:یوکرین]]
[[pap:Ukrania]]
[[pms:Ucrain-a]]
[[nds:Ukraine]]
[[pl:Ukraina]]
[[pnt:Ουκρανία]]
[[pt:Ucrânia]]
[[kaa:Ukraina]]
[[crh:Ukraina]]
[[ro:Ucraina]]
[[rmy:Ukraina]]
[[rm:Ucraina]]
[[qu:Ukranya]]
[[ru:Украина]]
[[rue:Україна]]
[[sah:Украина]]
[[se:Ukraina]]
[[sc:Ucraina]]
[[sco:Ukraine]]
[[stq:Ukraine]]
[[sq:Ukraina]]
[[scn:Ucraina]]
[[simple:Ukraine]]
[[ss:IYukhureni]]
[[sk:Ukrajina]]
[[sl:Ukrajina]]
[[cu:Оукра́ина]]
[[szl:Ukrajina]]
[[ckb:ئۆکرانیا]]
[[sr:Украјина]]
[[sh:Ukrajina]]
[[fi:Ukraina]]
[[sv:Ukraina]]
[[tl:Ukranya]]
[[ta:உக்ரைன்]]
[[tt:Украина]]
[[te:ఉక్రెయిన్]]
[[th:ประเทศยูเครน]]
[[vi:Ukraina]]
[[tg:Украйина]]
[[tpi:Yukren]]
[[chr:ᏳᎬᎳᎢᏅ]]
[[tr:Ukrayna]]
[[tk:Ukraina]]
[[udm:Украина]]
[[uk:Україна]]
[[ur:یوکرین]]
[[ug:ئۇكرائىنا]]
[[vec:Ucraina]]
[[vo:Lukrayän]]
[[wa:Oucrinne]]
[[zh-classical:烏克蘭]]
[[war:Ukranya]]
[[wo:Ukreen]]
[[wuu:乌克兰]]
[[yi:אוקראינע]]
[[yo:Ukréìn]]
[[zh-yue:烏克蘭]]
[[diq:Ukrayna]]
[[bat-smg:Okraėna]]
[[zh:乌克兰]]
