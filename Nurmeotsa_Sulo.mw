'''Nurmeotsa Sulo''' ([[27. oktoobri]] [[1950]] – [[4. veebruar]] [[2021]]) oll´ seto ülembsootska ja kultuuritegeläne. 

Tä sündü [[Poloda nulk|Poloda nulga]] [[Selisä]] küläh, koh elli kogo uma elo. Koolitiid käve tä [[Igrisõ]] algkoolih, [[Mikitämäe]] koolih ja [[Väimälä]] tehnikumih. [[Mikitämäe põhikuul|Mikitämäe 8-klassilidse kooli]] lõpot´ aastagal [[1966]]<ref>http://www.mikita.edu.ee/html/index.php/koolipere/vilistlased-4/2-uncategorised/110-1957-1972</ref> ni [[Väimälä näüdüssovhoostehnigum]]i aastagal [[1970]].<ref>http://vvk.ee/varasemad/k05/kandidaadid/3606.html</ref> 

Nurmeotsa Sulo laul´ 30 aastakka leelokoorih [[Helmine]], minkäst 25 aastakka oll´ pargi vidäjä ni juhendaja. Tä laul´ ka [[Leiko]] leelokoorih ja mõnõ aastaga [[Kuldatsäuk|Kuldatsäuga]] leelokoorih ni tandse ainukeseh seto segätandsurühmäh [[Hõbehall]].<ref name="kogo"/>

1999. aastaga suvõl Seto kuningriigi pääväl valiti Nurmeotsa Sulo [[ülembsootska]]st. Tä oll´ ülembtsootska aastagil 1999–2000 ja päält tuud Seto Kuningriigi kroonikogo sootska. Tä oll´ ka nellitõist kõrda [[Seto Kuningriik|Seto Kuningriigi]] sõasuurõmb ja juhat´ sõaväe paraati.<ref name="kogo">[https://www.setomaa.ee/kogukond/teemaveeb/kuningriik/kroonikogo/nurmootsa-sulo Kroonikogo: Nurmõotsa Sulo].  </Ref>

"Mu meelest om õga tüü tähtsä, aamõtit om mul olnu’ tõõga hulga, mino jaos oll vaest kõgõ miildejääväb tüü Seto raadio man Kaguraadioh. Taa man avasti hindä jaost pall´o vahtsõt, midä varahaba nigu tiiä-äs, taad eriti inemistõst ja näidõ probleemest tõõsõl puul kontrolljuunt," ütel uma 60. aastaga juubõli Nurmeotsa Sulo intervjuuh [[Poloda Helü]]le.<ref>[https://maaleht.delfi.ee/artikkel/43900421/nurmeotsa-sulo-60 Nurmeotsa Sulo – 60]. Poloda Helü, 31.10.2010.</ref> 

Aastagal 2019 and´ [[Setomaa vald]] tälle [[Vabarna Anne umakultuuripreemiä]].<ref>[https://kultuur.err.ee/1014638/setomaal-jagati-valja-anne-vabarna-nimelised-elutoopreemiad Setomaal jagati välja Anne Vabarna nimelised elutööpreemiad]. ERRi uudisteportaal, 16.12.2019.</ref>

Nurmeotsa Sulo oll´ 1993. aastagast pääle [[Mikitämäe vald|Mikitamäe]] vallavolikogoh, aastagani [[2003]] vallavolikogu esimiis. Tä oll´ ka Mikitämäe vallavanõmb aprillist 2004 kooni 2005. aastaga septembrini.<ref>[https://www.ohtuleht.ee/155144/sulo-nurmeots-sai-vallavanemaks Sulo Nurmeots sai vallavanemaks], Õhtuleht, 2. aprill 2004</ref> Nurmeotsa Sulo oll´ valitu Mikitämäe vallavolikogohe õga kõrd 1993. aastagast pääle kooni vald läts [[Setomaa vald|Setomaa valla]] ala 2017. aastal.<ref>[https://www.valimised.ee/et/toimunud-valimiste-arhiiv Riigi valimisteenstüse kodoleht]</ref>

Tä kuulu [[Eesti Keskeräkund|Keskeräkunda]] alatõh maist 1997. 

==Viitõq==
{{references}}

[[Katõgooria:Setomaa inemiseq]]
