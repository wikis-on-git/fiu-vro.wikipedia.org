[[pilt:EE_Kihnu.PNG]]

'''Kihnu''' saar' jääs Pärnu maakunda ni moodutas Kihnu valla. Kihnu om kõgõ suurõmb saar' Liivi lahen ni suurusõlt säitsmes Eesti saar'. Kihnu ala om 16,4 km² (saarõkõisigaq üten 16,9 km²). Saar' om 7 km pikk ni kooniq 3,3 km lagja. Mereviirt om 36,2 km. Maa om tasanõ, kygõ korgõmb kotus om 8,5 miitret üle mere. Pehme ni mereline ilm om lämmämb ku Eesti keskmäne: aastaganõ keskmäne õhukraat' om +5,5º C, hainakuu keskmäne kraat' om  inämb ku +17º C. Sadopäivi om aastakah veidemb ku 160, aastaga keskmäne tuulõkibõhus om inämb ku 6 m/s. Saarõ ni mandrõ vaihõlõ jääs Kihnu väin. Kihnulõ kõgõ lähkümb kotus mandrõl om Tõstamaa puul'saarõ Lao maanyna, miä om 10,2 km kavvusõl. 

Saarõl om neli küllä: Lemsi külä, Rootsiküla külä, Linaküla külä ni Sääre külä.  Hummogu poolõ jääs Lemsi, koh om satam, mink kaolt sünnüs päämäne liikmine saarõ ni mandrõ vaihõl. Linakülan om haigõmaja, kuul', kodoluumuusõum', kerik ni vahtsõnõ rahvatarõ, kohe jääseq ka raamadukogo ni vallavalitsus. Saarõ põh'anukan ni kesken om Sääre külä, kohe jääseq sidõjaoskund, poodiq ni Kurase keskus. Põh'anukan om ka linnoväli. Rootsiküla om Lõuna-Kihnun ni sinnäq jääseq mälehtüskivi Kihnu Jõnnilõ, ilmajaam ni majakas.    

==Kihnu keele esiqmuudu joonõq==

*	Kumõhidõ synno edimädsen silbin om sagõhõhe moodus i > jõ: jõlus jõlm, ljõna, kjõsama.
*	Pikäq vabahelüq lääväq diftongis (niguq Pöidel Saarõmaal ni Muhun) maa > mua, saama  > suama, rääkima > riäkma, mees > mies, tooma > tuõma, sööma > süemä.
*	Edimädse silbi ä om muutunuq ja-s: nägu > njagu, käru > kjaru, järsk > jarsk.
*	Om olõman ü-lõpulinõ diftong: köis - keüs, käima - käümä.
*	Nõrgaastmõlidsõn vormin diftongi peräots muutus madalambas: räim : rääme, käümä : (mia) käösi, tõusma : (mia) tõosõ, saun : saona.
*	Kimmäs vabahelükuunkõla: keüs – köis, käümä – käima. 
*	Peethelle pehmehüs: suepp : suppi, toepma : toppi, koerv : korvi.
*	Saajakäänüse lõpp -ks ~ s(s): puruks ~ purus, punasõks ~ punasõs.
*	Minnevao eitüse tegosõnatüven om s-tunnis: ei olõss – es olõq, ei tiess – es tiiq , ei tõuass – es tuuq.
*	Tõõnõ tegonimi om mitmõn tegosõnatüübin tunnussõldaq: laadi, õpõta, kuõri, laska, suaja, seüä, tõua.
*	Nuq-kesksõna on n-lõpulinõ: käün – käünüq, ann – andnuq, käsn – käsknüq, riäkn – jutustanuq.
*	 Kaudõdsõ kõnnoviisi tarbis om tunnus de ~ te.

== Pilte ==
<gallery>
Image:Kihnu_tuletorn.jpg | Kihnu tulõtorn.
Image:Kihnu_kirik.jpg | Kihnu kerik.
Image:Kihnu-KYL%C3%84KAUPPA.jpg | Kihnu kõrts.
Image:Kihnu_mererand.jpg | Kihnu mereviir.
</gallery>


[[Katõgooria:Eesti]]
[[Katõgooria:Eesti saarõq]]

[[et:Kihnu]]
[[en:Kihnu]]
