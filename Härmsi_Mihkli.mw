'''Härmsi Mihkli''' (Mihkel Härms) (sündü 8. radokuu pääväl 1874 [[Põlva kihlkund|Põlva kihlkunnan]] Vana-Koiola vallan [[Vanakülä]]n, kuuli 20. märdikuu pääväl Tarton) oll' Eesti edimäne elokutsõlinõ tsirgouurja (ornitoluug), tsirkõ rõngastamisõ ja helü perrä tundmaop'misõ algataja Eestin. Käve tsirkõ uur'man [[Valgõ meri|Valgõl merel]], [[Pamiir]]in, [[Iraan]]in ja muialgi. Rajasi [[Tarto ülikuul|Tarto ülikooli]] zooloogiamuusõumi Eesti tsirkõ kogo.

==Tüükotussõq==

*1890. aastagil oll' Hellenurmõn Middendorffe tsirgokogo perräkaeja
*1922-1939 Tarto ülikooli zooloogiamuusõumi konservaatri

==Tiidüstüü==

Tsirgo-uur'misreisiq:
*1897 [[Matsalu laht|Matsalu lahel]]
*1898 [[Kuramaa]]l
*1898 Loodõ-Eestin ja [[Pakri saarõq|Pakri saari pääl]]
*1899 Arhangelski kubõrmangon
*1900-1901 Taga-Kaspian, [[Turkestan]]in ja Hummogu-Pärsian

==Teossõq==

*"Eesti linnustik", 1927
*"Kodumaa kullilised", 1935

[[Category:Võromaa inemiseq]]
