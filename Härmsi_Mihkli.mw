{{Elokäük 
 | nimi = Härmsi Mihkli
 | eestikeeline_nimi = Mihkel Härms
 | pilt = 
 | sünnüaig = [[8. radokuu päiv]] [[1874]]
 | sünnüpaik = [[Vanakülä]], [[Põlva kihlkund]]
 | kuulmisaig = [[20. märtekuu päiv]] [[1941]] 
 | kuulmispaik = [[Tarto]]
 | matmispaik = 
 | ammõt = tsirgouurja
 }}

'''Härmsi Mihkli''' ('''Mihkel Härms''', 1874-1941) oll' [[Eesti]] edimäne elokutsõlinõ tsirgouurja (ornitoluug), tsirkõ rõngastamisõ ja helü perrä tundmaop'misõ algataja Eestin. Tä sündü [[Põlva kihlkund|Põlva kihlkunnan]] Vana-Koiola vallan [[Vanakülä]]n nink kuuli [[Tarto]]n. 

Härmsi Mihkli käve tsirkõ uur'man [[Valgõ meri|Valgõl merel]], [[Pamiir]]in, [[Iraan]]in ja muialgi. Tä põh'and' [[Tarto ülikuul|Tarto ülikooli]] zooloogiamuusõumi Eesti tsirkõ kogo ja pand' kokko Eesti tsirkõ süstemaatilidsõ nimekirä. Kõrrald' tsirkõ kaitsmist (1925 käve Luksõmburgin rahvusvaihhõlidsõl tsirkõ kaitsmisõ kongressil). 1926-1930 oll' rahvusvaihhõlidsõn ornitoloogilidsõn komiteen Eesti esindäjä.

==Tüükotussõq==

*1890. aastagil oll' Hellenurmõn Middendorffe tsirgokogo perräkaeja
*1922 Tarto ülikooli zooloogiamuusõumi aotinõ kõrraldaja
*1923-1939 Tarto ülikooli zooloogiamuusõumi konservaatri

==Tiidüstüü==

Tsirgo-uur'misreisiq:
*1897 [[Matsalu laht|Matsalu lahel]]
*1898 [[Kuramaa]]l
*1898 Loodõ-Eestin ja [[Pakri saarõq|Pakri saari pääl]]
*1899 Arhangelski kubõrmangon
*1900-1901 Taga-Kaspian, [[Turkestan]]in ja Hummogu-Pärsian

Juhõnd' [[Luudusõuur'jidõ Selts|Luudusõuur'jidõ Seldsi]] tsirgouur'jit.

==Teossõq==

*"Eesti linnustik", 1927
*"Kodumaa kullilised", 1935
*"Eesti. Maa, rahvas, kultuur", 1926 (üts mitmõst autorist)

[[Category:Võromaa inemiseq]]
