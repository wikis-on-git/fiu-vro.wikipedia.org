'''Raudsaarõ Hugo (Hugo Raudsaar)''' (sündü [[14. vahtsõaastakuu päiv|14. vahtsõaastakuu pääväl]] [[1923]] [[Listaku külä (Lasva)|Listaku külän]], kuuli [[17. märtekuu päiv|17. märtekuu pääväl]] [[2006]]), oll' eesti [[astronuum]] ni [[tähetiidüs]]e tutvastegijä.



== Erialanõ tegevüs ==
Tüüt' [[Tarto Tähetorn]]in. Aastagil 1959 kooniq 1985 kaiõ [[asteroid]]õ ja [[komiit]]õ liikmist. Ta om kaenuq 42 komiiti ni 230 asteroidi ja võtt' noist kokko üle 1800 pääväpildi.
 
Tüüt' Tarto Tähetornin edesi ka peräst vahtsõ obsõrvatooriumi valmissaamist [[Tõravere]]n. Timä [[1986]]. aastagul tett pääväpilt [[Halley komeet|Halley komeedist]] om viimäne tiidüse perrä tett kaehtus Tarto Tähetornin.

Raudsaarõ Hugo om [[Tarto Tähetorni Astronoomiatsõõr]]i alostaja. Ta om trükün avaldanu 86 tüüd, noidõ sehen 2 raamatut ni 210 aoakir'andusartiklit, om kõnõlnu tähetiidüsest raadion ja televis'oonin.

[[1963]]. ehit' [[Lasva vald]]a umma kodotalo mano [[Tõudsimäe külätähetorn]]i, kon om pidänü tähetiidüse-, matõmaatiga- ja füüsigaoppuisi.
[[1969]]. kooniq [[1975]]. oll' [[Tähetorni Kalender|Tähetorni kalendri]] päätoimõndaja.
[[1968]]. kooniq [[1976]]. oll' [[ENE]] kokkopandjidõ hulgan. 
[[1951]]. kooniq [[1989]] oll' Üleliidolidsõ Astronoomia ja Geodeesiä Ütisüse Eesti Osakunna tekevliigeq.

== Raamaduq ==
* Vaadelgem planeete (Tallinn 1969) 
* Pilk tähistaevale (Tallinn 1975).

== Artikliq ==
* Komeedi Neuimin 1 liikmisõ uurminõ aovahemigun 1931-1948. a BITA, k 7, lk 221-232, 1959 (vinne keelen) 
* Komeedid ja asteroidid. Tähetorni kalender 1973. aastaks. (Tallinn 1972)
* Halley komeedi vaatlused Tartus (Tartu 1987).

== Lingiq ==
* [http://haldjas.folklore.ee/tagused/nr7/hr.htm Autobiograafia]
* [http://www.obs.ee/ Tartu Tähetorn]
* [http://www.obs.ee/ttar/ Tartu Tähetorni Astronoomiaring]

[[Category:Tähetiidüs]]
[[Category:Võromaa inemiseq]]

[[et:Hugo Raudsaar]]
