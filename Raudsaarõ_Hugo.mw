'''Raudsaarõ Hugo (Hugo Raudsaar)''' (sündü 14. vahtsõaastakuu pääväl [[1923]] [[Leevi]]l, kuuli 18. märdikuu pääväl [[2006]]), oll' eesti [[astronuum]] ni [[tähetiidüs]]e tutvastegijä.



== Erialane tegevüs ==
Tüüdäs [[Tarto Tähetorn]]in. Aastakil 1959 kuni 1985 kaije [[asteroid]]e ja [[komeet]]e liikmist. Ta om jälginü 42 komeeti ni 230 asteroidi ja võtse noist kokko üle 1800 pääväpildi.
 
Jätkäs tüüd Tarto Tähetornin ka peräst uvve Observatuuriumi valmiq saamist [[Tõravere]]n. Temä puult [[1986]]. aastakul tettü pääväpilt [[Halley komeet|Halley komeedist]] om viimanõ täädüse perrä tettü kaehtus Tarto Tähetornin.

Raudsaarõ Hugo om [[Tarto Tähetorni Astronoomiaring]]i aluspandja. Ta om trükün avaldanu 86 tüüd, noidõ sehen 2 raamatut ni 210 aoakir'andusartiklit, om kõnõlnu tähetiidüsest raadion ja televisuunin.

[[1963]]. ehit [[Lasva vald]]a umma kodotalo mano [[Tõutsimäe külätähetorn]]i, kon om pidänü tähetiidüse-, matõmaatiga- ja füüsiga-alatsit oppusi.
[[1969]]. kuni [[1975]]. oll' [[Tähetorni Kalender|Tähetorni kalendri]] päätoimedaja.
[[1968]]. kuni [[1976]]. osales [[ENE]] kuustamisõ man. 
[[1951]]. kuni [[1989]] oll' Üleliidulitsõ Astronuumia ja Geodiisia Ühingu Eesti Osakunna tekevliige.

== Raamaduq ==
* Vaadelgem planeete (Tallinn 1969) 
* Pilk tähistaevale (Tallinn 1975).

== Artikliq ==
* Komeedi Neuimin 1 liikmisõ uurminõ aovahemigun 1931-1948. a BITA, k 7, lk 221-232, 1959 (vinne keelen) 
* Komeedid ja asteroidid. Tähetorni kalender 1973. aastaks. (Tallinn 1972)
* Halley komeedi vaatlused Tartus (Tartu 1987).

== Lingiq ==
* [http://haldjas.folklore.ee/tagused/nr7/hr.htm Autobiograafia]
* [http://www.obs.ee/ Tartu Tähetorn]
* [http://www.obs.ee/ttar/ Tartu Tähetorni Astronoomiaring]

[[Category:Tähetiidüs]]
[[Category:Võromaa inemiseq]]

[[et:Hugo Raudsaar]]
