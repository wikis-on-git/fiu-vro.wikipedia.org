{{liin
|  nimi = Uppsala
|  välläütlemine = 
|  umakeeline_nimi_1 =  |  |
|  umakeeline_nimi_2 =  |  |
|  pilt = [[Pilt:Domkyrkan i Uppsalas stadsbild.jpg|250px|Uppsala keskliin ja tuumkerik]] 
|  pildiallkiri = Uppsala keskliin ja tuumkerik
|  riik = Roodsi
|  suurus = 48,77 
|  elänikke = 152 655 (2011)
|  lat_deg = 59
|  lat_min = 51
|  lat_ik = N
|  lon_deg = 17
|  lon_min = 38
|  lon_ik = E
|  kaardi_pilt = [[Pilt:Uppsala in Sweden.png|250px|Kon Uppsala Roodsin om]] 
|  kaardiallkiri = Kon Uppsala Roodsin om}}


'''Uppsala''' (loeq: uppsaala) om [[liin]] [[Roodsi]] keskosan [[Uppsala lään]]in [[Stockholm]]ist 70 km põh'a puul. Tä om Roodsin suurusõ poolõst neläs liin ja sääl eläs umbõs 150 000 inemist. 

Uppsala om ülikooliliin. 1477. aastagal luud [[Uppsala Ülikuul]] om kõgõ vanõmb ülikuul Skandinaavian. 1164. aastagast pääle om Uppsala ka roodsi keriklik keskus, tan om Roodsi kerigu pääpiiskop.

==Aolugu==
Vanast oll' liin täämpädsest Uppsalast mõni kilomiitre põh'a puul. S'oo ilma aigo kutsutas tuud paika Vanas-Uppsalas (''Gamla Uppsala''). S'ooilmaaigsõt liina kotust kutsuti toona Östra Arosõs. Keskaigsõ kiränigu Bremeni Adama perrä oll' Uppsala toona Roodsi kõgõ tähtsämb paganauso keskus ja timä templin olliq uhkõq [[aasiq|aasõ]] (jumalidõ) kujoq.

Ku Roodsin võeti vasta ristiusk sai Uppsalast tähtsä ristiuso keskus. 1164. aastagal pühitsediq Alvastra kluustrõst tulnuq munk Stefan Uppsala edimädses pääpiiskopis. 

[[Pilt:Utsikt av Uppsala med domkyrka, Elias Martin. Malmö museum.JPG|250px|thumb|left|Uppsala 18. aastagasaal]]
Östra Arost peeti tuudaigo Vana-Uppsala sadamaliinas. 1274 sai Östra Arosõst piirkunna keskus. Ku Vana-Uppsala kerik palli maaha, sõs kolõ pääpiiskop Östra Arosõhe, kohe panti pistü uhkõ tuumkerik, miä pühitsediq sisse 1435. aastagal. Kerik ehitediq gooti stiilin ja tä om Põh'a-Õuruupa üts suurõmbit. 

Uppsalan om Skandinaavia kõgõ vanõmb ülikuul. Tuu luudi 1477. aastagal. Carl von Linné, Uppsala Ülikooli üts kõgõ kuulsamb tiidläne, elli Uppsalan pall'o aastit ja timä maia ja aida või ka s'oo ilma aigo nätäq. 16. aastagasaast om perit Uppsala loss. 1702. aastagal oll' liinan suur palang. 1960.-ndil ja 1970.-ndil aastagil lammutõdiq mitmõq kultuuri- ja aoluulidsõ väärtüsega huunõq, a sõski ommaq viil pall'oq vanaq huunõq alalõ. 

Lõviga vapp om perit 1737. aastagast. Tuust aost om tedä mito kõrda muudõt, perämäne muutminõ oll' 1986. aastagal. Olõ-iq peris kimmähe teedäq, midä tuu lõvi tähendäs, a arvada või, et tä om köüdet kuninglidsõ lõviga, kedä või nätäq ka Roodsi vapi pääl.

==Majandus==
Uppsala om tunnõt ku tukõv meditsiiniuuringidõ keskus ja sääl om mitmit bioteknoloogiaettevõttit.

==Transport==
Uppsalan sõidõtas väega pall'o jalgrattidõga.

==Korgõmb haridus==
===Ülikooliq===
*Uppsala Ülikuul. S'oo luudi 1477. aastagal piiskop Ulvssoni Jakobi aigo. 1515 panti tä kinniq. Ammõtlidsõlt tetti tä jälq vallalõ 1595.
Üliopilaisil om 13 seltsi (''nation''), kohe kuulutas harilikult tuu perrä, määntsest Roodsi piirkunnast perit oldas. 
*Roodsi Põllumajandusülikuul (''Sveriges Lantbruksuniversitet'').
===Tõõsõq korgõqkoooliq===
*Johannelundsi Teoloogilinõ Korgõkuul. Lutõriuso teoloogilinõ seminär, miä luudi 1862 ja miä Uppsalan om aastagast 1970.
*Elo Sõna Teoloogilinõ Seminär, miä kuulus Oral Robertsi Ülikooli (Tulsa, Oklahoma, USA) mano.
*Newmani Instituut. Katoliiklik kuul, miä om luud aastagal 2001.
*Pingströrelsensi teoloogilinõ seminär. Nelipühiläisi teoloogilinõ seminär.


==Midä kaiaq tasos==
[[Fyris]]e jõgi jaga liina katõs: aoluulinõ jago õdagu puul ja muudsamb jago hummogu puul. Inämbüs põnõvist as'ost (tuumkerik, vanaq tänäväq, pargiq) ommaq õdagu puul jõkõ. Hummogu puul ommaq elomajaq, administratiivhuunõq ja äriq. 

Kõgõ välläpaistvamb hoonõq Uppsalan om tuumkerik. Tuu om kõgõ suurõmb kerik Skandinaavian (118,70 miitret korgõ) ja tedä om nätäq pia egalt puult liinast.

Tuumkerigu kõrval õdagu puul om ''Gustavianum'' - ülikooli vana päähoonõq, miä ehitediq 1625 ja miä oll' päähuunõs pia 19. aastagasaa lõponi. Põrõhõlla om sääl huunõn ''Museum Gustavianum'' - muusõum, kon või nätäq ülikooli aoluuga köüdet asjo, Augsburgist saad kunstikabinetti ja Vanast-Egüptüsest perit asjo. Sääl om ka ilma muutmalda püsünü anatoomilinõ tiatri, kon tohtrõs opjit opati.

[[Pilt:Uppsala slott-2.jpg|250px|left|thumb|Uppsala loss]]
''Gustavianumist'' üle tii om ülikoooli vahtsõnõ päähoonõq, miä ehitediq aastagil 1879–86 Itaalia renessansi stiilin. Tollõn huunõn om muuhulgan ka Uppsala ülikooli mündikabinet, kohe om kokko kor'at pia 40 000 münti ja medälit.

Ülikooli päähuunõst mitte kavvõn om Uppsala Ülikooli Raamadukogo (''Carolina Rediviva''). Tuu om kõgõ suurõmb raamadukogo Roodsin, kon om üle 5 mill'ona köüte ja umbõs 60 000 käsikirjä. Raamadukogo hoonõq ehitediq 1820–1841.

Ülikooli raamadukogost lõunõõdagu puul 35 miitre korgutsõ mäe pääl om Uppsala Loss (''Uppsala Slott''). Tuud naas' 1549 ehitämä kuning Gustav Vasa, kinkast naas' pääle Vasa kuningasugu. S'oo ilma aigu om lossin mitu muusõummi ja maavanõmba (''landshövding'') residents.

Uppsalast 5 km põh'a puul om Gamla Uppsala (Vana-Uppsala). Sääl oll' liin inne ristiuso vastavõtmist. Sääl ommaq pagana-aigsidõ valitsõjidõ kalmukingoq ja vana 1164. aastagal ehitet kerik, miä om ehitet vana pagana-aigsõ templi kotussõ pääle. 1240. aastagal kerik palli ja pääle tuud ommaq timäst õnnõ mõnõq osaq kõrda tettüq.

==Kuulsambaq inemiseq==
*Anders Jonas Ångström
*Svante Arrhenius
*Ingmar Bergman (1918–2007), filmiresissör
*Jöns Jakob Berzelius
*Hans Blix
*Arvid Carlsson
*Anders Celsius (1701–1744)
*Adiam Dymott
*Ulf Ekman, pastor
*Stefan Eriksson
*Martin Eriksson (E-Type)
*Malena Ernman
*Torsten Hallman, motokrossi maailmameistre
*Lars Hollmer
*Dag Hammarskjöld
*Mattias Klum
*Carl-Bertil Laurell
*Dave Lepard (1980–2006), muusik
*Ruben Liljefors
*Viveca Lindfors (1920–1995), näütelejä
*Carolus Linnaeus (1707–1778)
*Veronica Maggio
*Håkan Nesser
*Stefan Parkman
*Emma Rendel (1976-), kunstnik
*Hans Rosling
*Olaus Rudbeckius
*Dina Schneidermann
*Roine Stolt
*Owe Thörnqvist
*Rebecka Törnqvist

Naist Arrhenius, Bergman, Blix, Carlsson, Celsius, Dymott, mõlõmbaq Erikssoniq, Hallman, Klum, Laurell, Liljefors, Parkman, Rosling, Stolt, Lepard, Thörnqvist and Törnqvist ommaq sündünüq Uppsalan.


== Kaeq viil ==
* [[Uppsala ülikuul]]

== Välislingiq ==
* [http://www.uppsala.se/ Uppsala valla kodoleht]
* [http://www.uppsala.to Uppsala turismileht] 
* [http://home.swipnet.se/oole/uppsala_eesti.htm Uppsala eesti organisats'ooniq]

[[Katõgooria:Roodsi liinaq]]

[[af:Uppsala]]
[[ar:أوبسالا]]
[[id:Uppsala]]
[[ms:Uppsala]]
[[be:Горад Упсала]]
[[be-x-old:Упсала]]
[[bs:Uppsala]]
[[br:Uppsala]]
[[bg:Упсала]]
[[ca:Uppsala]]
[[cv:Уппсала]]
[[cs:Uppsala]]
[[cy:Uppsala]]
[[da:Uppsala]]
[[de:Uppsala]]
[[et:Uppsala]]
[[el:Ουψάλα]]
[[en:Uppsala]]
[[es:Uppsala]]
[[eo:Upsalo]]
[[eu:Uppsala]]
[[fa:اوپسالا]]
[[fr:Uppsala]]
[[fy:Uppsala]]
[[ga:Uppsala]]
[[gd:Uppsala]]
[[gl:Uppsala]]
[[ko:웁살라]]
[[hy:Ուփսալա]]
[[hi:उप्साला]]
[[hr:Uppsala]]
[[io:Uppsala]]
[[iu:ᐆᑉᓴᓚ/uupsala]]
[[os:Уппсалæ]]
[[is:Uppsalir]]
[[it:Uppsala]]
[[he:אופסלה]]
[[kl:Uppsala]]
[[ka:უფსალა]]
[[csb:Uppsala]]
[[kk:Уппсала]]
[[kw:Uppsala]]
[[sw:Uppsala]]
[[la:Upsalia]]
[[lv:Upsāla]]
[[lt:Upsala]]
[[lmo:Uppsala]]
[[hu:Uppsala]]
[[mk:Упсала]]
[[mi:Uppsala]]
[[mr:उप्साला]]
[[arz:اوبسالا]]
[[nl:Uppsala (stad)]]
[[ne:उप्साला]]
[[ja:ウプサラ]]
[[frr:Uppsala]]
[[no:Uppsala]]
[[nn:Uppsala]]
[[oc:Uppsala]]
[[pnb:اپسالا]]
[[pl:Uppsala]]
[[pt:Uppsala]]
[[ro:Uppsala]]
[[ru:Уппсала]]
[[se:Uppsala]]
[[sq:Uppsala]]
[[simple:Uppsala]]
[[sk:Uppsala]]
[[sl:Uppsala]]
[[sr:Упсала]]
[[fi:Uppsala]]
[[sv:Uppsala]]
[[ta:உப்சாலா]]
[[th:อุปซอลา]]
[[vi:Uppsala]]
[[tr:Uppsala]]
[[uk:Уппсала]]
[[vo:Uppsala]]
[[war:Uppsala]]
[[yi:אופסאלא]]
[[zh:乌普萨拉]]
