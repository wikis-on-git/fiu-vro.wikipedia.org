{{liin
|  nimi = Uppsala
|  välläütlemine = 
|  umakeeline_nimi_1 =  |  |
|  umakeeline_nimi_2 =  |  |
|  pilt = [[Pilt:Domkyrkan i Uppsalas stadsbild.jpg|250px|Uppsala keskliin ja tuumkerik]] 
|  pildiallkiri = Uppsala keskliin ja tuumkerik
|  riik = Roodsi
|  suurus = 48,77 
|  elänikke = 152 655 (2011)
|  lat_deg = 59
|  lat_min = 51
|  lat_ik = N
|  lon_deg = 17
|  lon_min = 38
|  lon_ik = E
|  kaardi_pilt = [[Pilt:Uppsala in Sweden.png|250px|Kon Uppsala Roodsin om]] 
|  kaardiallkiri = Kon Uppsala Roodsin om}}


'''Uppsala''' (loeq: uppsaala) om [[liin]] [[Roodsi]] keskosan [[Uppsala lään]]in [[Stockholm]]ist 70 km põh'a puul. Tä om Roodsin suurusõ poolõst neläs liin ja sääl eläs umbõs 150 000 inemist. 

Uppsala om ülikooliliin. 1477. aastagal luud [[Uppsala Ülikuul]] om kõgõ vanõmb ülikuul Skandinaavian. 1164. aastagast pääle om Uppsala ka roodsi keriklik keskus, tan om Roodsi kerigu pääpiiskop.

==Aolugu==
Vanast oll' liin täämpädsest Uppsalast mõni kilomiitre põh'a puul. S'oo ilma aigo kutsutas tuud paika Vanas-Uppsalas (''Gamla Uppsala''). S'ooilmaaigsõt liina kotust kutsuti toona Östra Arosõs. Keskaigsõ kiränigu Bremeni Adama perrä oll' Uppsala toona Roodsi kõgõ tähtsämb paganauso keskus ja timä templin olliq uhkõq [[aasiq|aasõ]] (jumalidõ) kujoq.

Ku Roodsin võeti vasta ristiusk sai Uppsalast tähtsä ristiuso keskus. 1164. aastagal pühitsediq Alvastra kluustrõst tulnuq munk Stefan Uppsala edimädses pääpiiskopis. 

Östra

<!--
The present-day Uppsala was at that time known as Östra Aros and was a port town of Gamla Uppsala. In 1274, Östra Aros overtook Gamla Uppsala as the main regional centre, and when the cathedral of Gamla Uppsala burnt down, the archbishopric was moved to Östra Aros, where the impressive Uppsala Cathedral was erected; it was inaugurated in 1435. The cathedral is built in the Gothic style and is one of the largest in northern Europe, with towers reaching 118.70 metres.

 
Uppsala in the 18th centuryUppsala is the site of the oldest university in Scandinavia, founded in 1477. Carolus Linnaeus, one of the renowned scholars of Uppsala University, lived in the city for many years, and both his house and garden can still be visited. Uppsala is also the site of the 16th century Uppsala Castle.[4] The city was severely damaged by a fire in 1702. Historical and cultural treasures were also lost, as in many Swedish cities, from demolitions during the 1960s and 1970s, but many historic buildings remain, especially in the western part of the city. The arms with the lion can be traced from 1737. It has been modernized several times since, most recently in 1986. The meaning of the lion is not certain but is likely connected to the royal lion, also depicted on the Coat of Arms of Sweden.
-->

==Transport==
Uppsalan sõidõtas väega pall'o jalgrattidõga.

==Midä kaiaq tasos==
[[Fyris]]e jõgi jaga liina katõs: aoluulinõ jago õdagu puul ja muudsamb jago hummogu puul. Inämbüs põnõvist as'ost (tuumkerik, vanaq tänäväq, pargiq) ommaq õdagu puul jõkõ. Hummogu puul ommaq elomajaq, administratiivhuunõq ja äriq. 

Kõgõ välläpaistvamb hoonõq Uppsalan om tuumkerik. Tuu om kõgõ suurõmb kerik Skandinaavian (118,70 miitret korgõ) ja tedä om nätäq pia egalt puult liinast.

Tuumkerigu kõrval õdagu puul om ''Gustavianum'' - ülikooli vana päähoonõq, miä ehitediq 1625 ja miä oll' päähuunõs pia 19. aastagasaa lõponi. Põrõhõlla om sääl huunõn ''Museum Gustavianum'' - muusõum, kon või nätäq ülikooli aoluuga köüdet asjo, Augsburgist saad kunstikabinetti ja Vanast-Egüptüsest perit asjo. Sääl om ka ilma muutmalda püsünü anatoomilinõ tiatri, kon tohtrõs opjit opati.

[[Pilt:Uppsala slott-2.jpg|250px|left|thumb|Uppsala loss]]
''Gustavianumist'' üle tii om ülikoooli vahtsõnõ päähoonõq, miä ehitediq aastagil 1879–86 Itaalia renessansi stiilin. Tollõn huunõn om muuhulgan ka Uppsala ülikooli mündikabinet, kohe om kokko kor'at pia 40 000 münti ja medälit.

Ülikooli päähuunõst mitte kavvõn om Uppsala Ülikooli Raamadukogo (''Carolina Rediviva''). Tuu om kõgõ suurõmb raamadukogo Roodsin, kon om üle 5 mill'ona köüte ja umbõs 60 000 käsikirjä. Raamadukogo hoonõq ehitediq 1820–1841.

Ülikooli raamadukogost lõunõõdagu puul 35 miitre korgutsõ mäe pääl om Uppsala Loss (''Uppsala Slott''). Tuud naas' 1549 ehitämä kuning Gustav Vasa, kinkast naas' pääle Vasa kuningasugu. S'oo ilma aigu om lossin mitu muusõummi ja maavanõmba (''landshövding'') residents.

Uppsalast 5 km põh'a puul om Gamla Uppsala (Vana-Uppsala). Sääl oll' liin inne ristiuso vastavõtmist. Sääl ommaq pagana-aigsidõ valitsõjidõ kalmukingoq ja vana 1164. aastagal ehitet kerik, miä om ehitet vana pagana-aigsõ templi kotussõ pääle. 1240. aastagal kerik palli ja pääle tuud ommaq timäst õnnõ mõnõq osaq kõrda tettüq.

== Kaeq viil ==
* [[Uppsala ülikuul]]

== Välislingiq ==
* [http://www.uppsala.se/ Uppsala valla kodoleht]
* [http://www.uppsala.to Uppsala turismileht] 
* [http://home.swipnet.se/oole/uppsala_eesti.htm Uppsala eesti organisats'ooniq]

[[Katõgooria:Roodsi liinaq]]

[[en:Uppsala]]
