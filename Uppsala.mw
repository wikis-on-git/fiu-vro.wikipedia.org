{{liin
|  nimi = Uppsala
|  välläütlemine = 
|  umakeeline_nimi_1 =  |  |
|  umakeeline_nimi_2 =  |  |
|  pilt = [[Pilt:Domkyrkan i Uppsalas stadsbild.jpg|250px|Uppsala keskliin ja tuumkerik]] 
|  pildiallkiri = Uppsala keskliin ja tuumkerik
|  riik = Roodsi
|  suurus = 48,77 
|  elänikke = 152 655 (2011)
|  lat_deg = 59
|  lat_min = 51
|  lat_ik = N
|  lon_deg = 17
|  lon_min = 38
|  lon_ik = E
|  kaardi_pilt = [[Pilt:Uppsala in Sweden.png|250px|Kon Uppsala Roodsin om]] 
|  kaardiallkiri = Kon Uppsala Roodsin om}}


'''Uppsala''' (loeq: uppsaala) om [[liin]] [[Roodsi]] keskosan [[Uppsala lään]]in [[Stockholm]]ist 70 km põh'a puul. Tä om Roodsin suurusõ poolõst neläs liin ja sääl eläs umbõs 150 000 inemist. 

Uppsala om ülikooliliin. 1477. aastagal luud [[Uppsala Ülikuul]] om kõgõ vanõmb ülikuul Skandinaavian. 1164. aastagast pääle om Uppsala ka roodsi keriklik keskus, tan om Roodsi kerigu pääpiiskop.

==Midä kaiaq tasos==
[[Fyris]]e jõgi jaga liina katõs: aoluulinõ jago õdagu puul ja muudsamb jago hummogu puul. Inämbüs põnõvist as'ost (tuumkerik, vanaq tänäväq, pargiq) ommaq õdagu puul jõkõ. Hummogu puul ommaq elomajaq, administratiivhuunõq ja äriq. 

Kõgõ välläpaistvamb hoonõq Uppsalan om tuumkerik. Tuu om kõgõ suurõmb kerik Skandinaavian (118,70 miitret korgõ) ja tedä om nätäq pia egalt puult liinast.

Tuumkerigu kõrval õdagu puul om ''Gustavianum'' - ülikooli vana päähoonõq, miä ehitediq 1625 ja miä oll' päähuunõs pia 19. aastagasaa lõponi. Põrõhõlla om sääl huunõn ''Museum Gustavianum'' - muusõum, kon või nätäq ülikooli aoluuga köüdet asjo, Augsburgist saad kunstikabinetti ja Vanast-Egüptüsest perit asjo. Sääl om ka ilma muutmalda püsünü anatoomilinõ tiatri, kon tohtrõs opjit opati.

''Gustavianumist'' üle tii om ülikoooli vahtsõnõ päähoonõq, miä ehitediq aastagil 1879–86 Itaalia renessansi stiilin. Tollõn huunõn om muuhulgan ka Uppsala ülikooli mündikabinet, kohe om kokko kor'at pia 40 000 münti ja medälit.

Ülikooli päähuunõst mitte kavvõn om Uppsala Ülikooli Raamadukogo (''Carolina Rediviva''). Tuu om kõgõ suurõmb raamadukogo Roodsin, kon om üle 5 mill'ona köüte ja umbõs 60 000 käsikirjä. Raamadukogo hoonõq ehitediq 1820–1841.


<!--
On a circa 35-metre high hill to the southwest of the University Library stands Uppsala Castle. Its construction was initiated in 1549 by King Gustav Vasa, founder of the Vasa royal dynasty. Today the castle holds several museums, and is the residence of the Governor (landshövding).

5 km north of Uppsala city lies Gamla Uppsala (Old Uppsala), the location of the pre Christian town Uppsala. There are few remains, with the exception of several huge burial mounds of pre-Christian monarchs and the previous cathedral from 1164 A.D., traditionally said to be built over the old heathen temple (and recent archaeological investigations seems to support this notion). After the church burned down around 1240 only parts of it were restored.[6][7]
-->

== Kaeq viil ==
* [[Uppsala ülikuul]]

== Välislingiq ==
* [http://www.uppsala.se/ Uppsala valla kodoleht]
* [http://www.uppsala.to Uppsala turismileht] 
* [http://home.swipnet.se/oole/uppsala_eesti.htm Uppsala eesti organisats'ooniq]

[[Katõgooria:Roodsi liinaq]]

[[en:Uppsala]]
