[[Pilt:Evar Riitsaar.jpg|pisi|Riitsaarõ Evar 2015. aastagal soomõ-ugri vikiseminääri avamisõl Obinitsah]]
'''Riitsaarõ Evar''' (sündünü [[29. rehekuu päiv|29. räüsäkuu pääväl]] [[1968]] Setomaal [[Mokornulk|Mokornulgah]] [[Obinitsa]] küläh<ref name="kogo">[https://www.setomaa.ee/kogukond/teemaveeb/kuningriik/kroonikogo/riitsaaro-evar Seto Kuningriigi Kroonikogo kodoleht.]</ref>) om [[setoq|seto]] [[sootska]] ja kunstnik. 

Tä om käünü [[Obinitsa kuul|Obinitsa koolih]] ja päält tuud opnu [[Vastsõliina]]h ja sõs [[Tal´n|Tal′nah]] [[Pedagoogikaülikool|pedagoogikaülikool]]ih kunsti.<ref name="kogo"/> 

Parhilla eläs Obinitsah, koh tä pidä üteh [[Kauksi Ülle]]ga om kunstigaleriid [[Hal'as Kunn]].<ref name="kogo"/> 

Tä om maalnu, illustriinu raamatid – näütüsest jooństanu’ pildi’ [[Kauksi Ülle]] "[[Käänüpäiv|Käänüpääväle]]", [[Vigala Sass]]i "Kuldmammale" ja seto lugõmikulõ – ni restauriirnu hoonit. Päält tuud om tä valmistanu’ seto suursõlgi ja muid hõpõehtit ni om tennü seto mustridõ ni kirjuga sainapaprit, midä saa kaia’ Saatse muuseumih, Irboska muuseumih, Seto seltsimajah, Setokunstõ galeriih Obinitsah.<ref name="kogo"/>

Neläl aastagal (2003–2007) oll´ Riitsaarõ Evar [[Setomaa ülembsootska]]. 

Riitsaarõ Evar om laulnu ansamblih [[Lõkõriq]] ni esinenü ka üteh seto miihi laulupargiga [[Liinatsuraq|Liinatśuraq]]. Seto laulu laul tä [[Seto miihi summ]]ah ja [[SMS Tuhkwizza]] punkbändih. 

"Olõ arvamisõl, et perimüskultuurõ tulõ hoita’ ja edesi kanda’. Võimalusõl vana mooduga, vajadusõl vahtsõ ao abivahendeid kasutadõh," ütles tä eis.<ref name="kogo"/>

==Avvomärgi==
*2015 [[Pärandihoidja]] rahvusligu näpütüüperimüse alalõhoitmisõ ja edesi viimisõ iist, Setomaa vanna muudu hõpõehtide tegemise iist
*2017 [[Valgetähe V klassi teenetemärk]]
*2018 [[Anne Vabarna umakultuuripreemia]]

==Viite==

[[Katõgooria:Setomaa inemiseq]]
[[Kategooria:Ülemsootskad]]
[[Kategooria:Valgetähe V klassi teenetemärgi kavalerid]]
[[Kategooria:Sündinud 1968]]
