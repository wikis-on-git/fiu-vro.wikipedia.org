'''Välläseletüs''' vai '''ärqseletüs''' vai '''definits'uun''' om lausõq (vai mito lausõt), miä pand täpsehe paika vai piiritles vai seletäs vällä määntsegi mõistõ tähendüse. Säänest paikapandmist kutsutas välläseletämises vai ärqseletämises. 

Hariligult seletedäs asi vällä nii, et üteldäs, määntsehe suurõmbahe kokko (''sukku'') tä kuulus ja miä om tuu as'a man tõisildõ ku muil sammasuku as'ol (''muud''). 

== Näütüseq ==

* ''[[Märä]] om imäne täüskasunu [[hopõn]].'' Tuu tähendäs: märäq ommaq hobõsidõ suust eläjäq, kedä või tõisi samma suku eläjide (täkoq, ruunaq, varsaq) hulgast ärq tundaq tuu perrä, et nääq ommaq imädseq ja täüskasunuq. 
:hopõn - sugu
:imäne ja täüskasunu - muud
* ''[[Ristkülik]]us nimitedäs [[nelinukk]]a, mink lähisküleq ommaq risti.''
:nelinukk - sugu
:lähisküleq ommaq risti - muud

[[Katõgooria:Tiidüs]]
