Toomas om mehe edenimi. [[Umasütlejä käänüs|Umasütlejä käänüsse]] vorm võro keelen om vanna muudu ''.Tuuma'', vahtsõt muudu ''Toomassõ''. Nimi om tulnuq [[Piibli|Vahtsõst testamendist]], kon Toomas oll´ üts [[Jeesus|Jeesusõ]] jüngri, kedä es kutsuta perisnimega, a arameakeelidse hõigunimega Katsikõnõ (''Sis üttel Tomas, ke kutsutas katsikeses, omme kaasjüngridele...'' (Jh 11,16). [[Aramea kiil|Aramea keele]] te'oma (תאומא) 'katsikõnõ' om Vahtsõn testamendin ümbre kirotõt [[Kreeka kiil|kreeka kiilde]] Θωμᾶς (thomas). Eesti ja Soomõ alal sai ristiusu nimi Toomas populaarsõs lühenemäldä kujul, selle et taa läts kokko vannu umakeelidside nimmi (Ihamas, Vihtimas jt) ''mas''-lõpuga<ref>Saar, Evar 2020: Läänemeresoome mAs-isikunimed. ESUKA-JEFUL, 11, 1, 87−103.</ref>. 1684. aastagal Rõugõ kihlkunnan oll' Toomas sagõdusõlt nelläs talo peremehe edenimi (5,1 %)<ref>Saar, Evar 2016: Rõuge ja Vastseliina talupoegade eesnimed XVI ja XVII sajandil. Võro Instituudi toimõndusõq, 11−56.</ref>. 2021. aastagal oll'  edenime sagõdus Vana-Võromaa ala pääl 0,5-0,6 %<ref>https://www.stat.ee/nimed/toomas</ref>.

Vastussit tõisin kiilin:

Toomas, eesti kiil

Thomas, s'aksa kiil

Toms, läti kiil

Фома́ (Foma), vinne kiil

Фама (Fama), Тамаш (Tamaš), valgõvinne kiil

Tomasz, poola kiil

Tuomas, soomõ kiil

Tomas, roodsi kiil

Tamás, ungari kiil

Thomas, Tom, inglüse kiil





<references />
