[[File:De_Landschappen_der_Percoptize_en_Nogaize_Tartares,_Circassen,_P_Van_der_Aa_(Leiden,_1707).jpg|right|thumb|Krimmi khaaniriik (''Tartaria'') 1707. aastagal.]]
[[File:Lucznik_tatarski.jpg|right|thumb|Krimmitatari sõamiis'.]]

'''Krimmi khaaniriik''' ([[tatari kiil|tatari keelen]]: Qırım Hanlığı vai Qırım Yurtu) oll' riik [[Must meri|Musta mere]] veeren [[Krimmi puulsaar]]õl ni [[Dnepr]]i ja [[Dnestr]]i jõõ vaihõl aastagil [[1441]]–[[1783]]. Suurõmb jago Krimmi khaaniriigi põlidsõst rahvast olliq [[krimmitatarlasõq]].  

Ku [[Tšingis-khaan]]i luudu mongoli ilmariik' oll' lakja lännü, sõs sündü tuu põh'aõdaguosast [[Kuldhord]]i riik, miä läts' umakõrda lakja katõsas khaaniriigis. Noist olliq päält Krimmi khaaniriigi kõgõ võimsambaq viil [[Kaasani khaaniriik]], [[Tsiberi khaaniriik]] ni [[Astrahani khaaniriik]]. 

Krimmi khaaniriigi pääliin oll' [[Bahtšisarai]] (krimmitatari keelen ''Bağçasaray''). Riiki valitsiq [[khaan]]iq, kiä olliq [[Tšingis-khaan]]i perilidseq. Riigiusk oll' [[islam]]. 

1783. aastaga vallut' Krimmi khaaniriigi [[Vinnemaa]] valitsõja [[Katariina II]] ja tuust sai [[Tauria oblast]], mink asõvalitsõjas saiõ Katariina II lemmik vürst [[Grigori Potjomkin]]. 

Katariina II käso pääle asutõdi Krimmi puulsaarõl [[1784]]. aastagal [[Sevastopol]]i liin Vinnemaa [[Musta mere laivistu]] baasis. 

[[File:Atlas_Cosmographicae_%28Mercator%29_100.jpg|center|thumb|Õuruupa kaardi pääl om kõlladsõ värmiga nätäq Krimmi khaaniriigi piiriq aastagal 1596.]]

[[Katõgooria:Õuruupa maaq]]
[[Katõgooria:Vanaq Õuruupa riigiq]]
