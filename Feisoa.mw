[[pilt:Acca sellowiana Fruit MHNT Fronton.jpg|thumb|Feisoa rohilidsõq süüdäväq viläq]]

'''Feisoa''' (esiq keelin ka ''feijoa'' vai ''feihoa'', ladina keelen ''Acca sellowiana'') om troopilinõ puu ja taa vili. Taa om [[Guajaav]]i sugulanõ ja mõnikõrd taad kutsutaski ananassguajaavis. 

Naid väikuid, rohiliidsi, päältnätäq avokaado muudu puuviljo või tõõnõkõrd löüdäq ka Eesti poodõst (inämbüisi ''Feihoa'' nime all).

== Puu ==
[[pilt:Acca sellowiana-IMG 0248.jpg|thumb|Feisoa häitsmeq]] Feisoapuu om väiku ja aigopiten kassuv igihal'as [[puu]], miä või kassuq 4,5 miitrit korgõs ja lajas. Puu om ummi umahuisi poolõst rassõ ja kõva. 

== Kost peri ==
Feisoa on peri Lõunõ-Ameerikast [[Brasiilia]] lõunõjaost, [[Argentiina]] põh'ahummogujaost ja [[Uruguay]]st.

== Kost nimi peri ==
Feisoa nimi om peri [[portugali kiil|portugali keelest]] (''feijoa'' välläütlemine: ''feižoa'') ja om pant [[Portugal]]i luudustiidläse Da Silva Feijó João perrä. Pall'odõn keelin tundas nimekujjo ''Feihoa'', miä vastas sõna ''feijoa'' [[hispaania kiil|hispaaniakiilsele]] välläütlemisele.

== Pruukminõ ==
Hapumakõt aromaatsõt feisoa viljä süvväs värskist pääst vai pruugitas puuviläsalatiin ja küdsämisen nigu [[upin|ubinat]] kas püreen vai viilõn. Tetäs ka sahvti, marmõlaati ja kallõrdust. Hariligult lõigatas puuvili poolõs ja süvväs luitsaga vai kooritas ärq ja lõigutas makõsüüke sisse. Esiki tuurõq viläq ommaq häste tugõva ka kavvakestvä hõnguga.

[[Katõgooria:Puuq]]
[[Katõgooria:Puuviläq]]
