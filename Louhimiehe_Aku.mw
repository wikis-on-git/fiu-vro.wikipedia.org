{{Elokäük|nimi=Louhimiehe Aku|umakeeline_nimi=Aku Urban Louhimies|pilt=Aku Louhimies in 2016.jpg|pildiallkiri=Louhimiehe Aku "Tiidmäldä sõamehe" filmi pildi pääl põimukuun 2016|sünnüaig=8. hainakuu päiv 1968|sünnüpaik=Helsingi|rahvus=suumlanõ|ammõt=filmitekij, filmiuhjaja}}

'''Louhimiehe Aku''' (Aku Urban Louhimies, sündünüq [[3. hainakuu päiv|3. hainakuu pääväl]] [[1968]] [[Helsingi|Helsingin]]) om [[soomõ]] filmitekij ja -[[uhjaja]], filmilukõ kirotaja.

== Karjääŕ ja elokäük ==
Louhimies om lõpõtanuq Aalto Ülikooli kunsti-, kujondusõ- ja ehitüskunstikooli ([[Soomõ kiil|soomõ keelen]] ''Aalto-yliopiston taiteiden ja suunnittelun korkeakoulu'') ni om oṕnuq [[Helsingi Ülikuul|Helsingi Ülikoolin]] [[Aolugu|aoluku]].

Tä om nõudjas ja mõovõimas filmiuhjaja, kiä uut ummi näütlejist pall'o ja pand näid kõigildõ proovilõ. Näütüses om soomõ aokirändüsen olnuq juttu, et Louhimies om filmimise aol latsile ütelnüq, et näide vanõmba ommaq koolnuq, et nuuq ikkõn parõmbalõ vaetsitlatsi mängnü.<ref>https://www.voice.fi/viihde/a-160102</ref><ref>https://yle.fi/uutiset/3-10115456</ref> Tä om esi nuuq süüspandmisõq är vääränüq. 

Louhimies taht, et tä näütlejäq ommaq inne filmivõttit ja noidõ aol üten. Näütüses "Tiidmäldä sõamehe" ülesvõtmisõ aol magasiq näütlejäq telgin.

Tä filmen ommaq mängnüq ka [[Kuurmaa Lenna]] ja [[Sarvõ Kristjan]].

[[2021]]. aastaga [[Vahtsõaastakuu|vahtsõaastakuul]] filme Louhimies umma vahtsõt filmi "[[Omerta 6/12]]" [[Tarto|Tarton]].<ref>https://kultuur.err.ee/1608071170/tartus-algasid-aku-louhimiehe-uue-filmi-omerta-6-12-votted</ref> Filmin mängväq kuulsaq soomõ näüteljäq, näütüses [[Pääkköse Jasper]], [[Strangi Pekka]] ja [[Milonofi Eero]].<ref>https://ekspress.delfi.ee/artikkel/91944935/skandaalne-louhimies-teeb-eestis-soome-suurimate-staaridega-filmi</ref> Film tull' vällä [[19. märtekuu päiv|19. märtekuu pääväl]] [[2021]].

== Filmiq ==
Louhimies om uhjanuq kümmend filmi: 

"Rahuduq" (''Levottomat'') (2000)

"Kuupaistõn" (''Kuutamolla'') (2002) 

"Halv maa" (''Paha maa'') (2005)

"Pall'as tettü miis" (''Riisuttu mies'') (2006)

"Valgõ liin" (''Valkoinen kaupunki'')(2006)

"Käsk" (''Käsky'') (2008)

"Vuosaari" (''Vuosaari'') (2012)

"Katõssa palli" (''8-pallo'') (2013)

"Tiidmäldä sõamiis" (''Tuntematon sotilas)'' (2017)

"Omerta 6/12" (2021)

== Lätteq ==
[[Katõgooria:Soomõ inemiseq]]
[[Katõgooria:Filmiuhjajaq]]
[[Katõgooria:Sündünüq 1968]]
