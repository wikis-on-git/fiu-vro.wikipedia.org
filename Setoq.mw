[[Pilt:Flag_of_Setomaa.svg|pisi|Seto lipp]]
[[Pilt:KuningriikM.JPG|pisi|Seto Kuningriigi päiv Mikidämäel 2006. aastagal]]
'''Setoq''' ehk '''setokõsõq''' om [[õdagumeresoomõ keeleq|õdagumeresoomõ]] rahvas, kink põlinõ elokotus om Lõunõhummogu-[[Eesti]]n [[Setomaa|Setomaal]]. Setosit arvatas kokko ollõv päält 10 000.

Täämbädsel pääväl eläs suur osa setosit [[Tarto|Tarton]] ja [[Talliin|Talliinan]]. Perän [[1991]]. aastakka jäi osa setosit [[Vinnemaa]] poolõ pääle Pihkva oblasti [[Petseri]] rajuuni.

Setoq ommaq õigõuskliguq, a näil om alalõ ka vanno maauso uskmiisi. Nä kõnõlõsõq [[Võro kiil|võro keelele]] lähküt [[Seto kiil|seto kiilt]] (üts [[Lõunõeesti kiil|lõunõeesti keelist]]).

[[2010]]. aastagal tunnist' [[Vinnemaa]] valitsus setosit ku väikut põlisrahvast. Eestin peetäs setosit ammõtligult eestläisis ja nii eestläisi ku setodõ hindä hulgan om mitund muudu arvamiisi: mõnõq pidäväq setosit umaette rahvas, mõnõq ütes osas eestläisist. Pall'oq setoq pidäväq hinnäst samal aol nii setos ku eestläses. Soomõ-ugri hõimuliikmisõn peetäs setosit viimätsil aastakümnil umaette rahvas, näil ommaq Soomõ-ugri maailmakongressil umaq saadiguq uma seto lipu all. Setodõ hindämäärämise võimalusõs om parhilla [[Seto Kuningriik]], miä ei vastandaq hinnäst Eesti Vabariigilõ, a mil om olõman uma kroonikogo ja pää - sootska (seto jumala ja kuninga Peko asõmik maa pääl) -, kiä valitas egä aastaga põimukuu algusõsõn peetäväl suurõl festvalilaadsõl üritüsel Seto Kuningriigi pääväl. 

== Lätteq ==
<div class="references-small">
<references /></div>

== Vaata ka ==
* [[Setomaa]]
* [[Peko]]
* Võrokõsõq

== Välislingiq ==
* [http://www.setomaa.ee/ Setomaa Valdo Liit]
* [http://www.seto.ee/ Seto Arvudileht]
* Erika Klaats: [http://www.maaleht.ee/2008/08/04/kultuur/1344-fotod-setod-valisid-uue-kuninga Setod valisid uue kuninga], Maaleht, 4. august 2008
* [http://digar.nlib.ee/show/nlib-digar:102528 Ethnographische Forschungen auf dem Gebiete der Finnischen Völkerschaften.] [http://digar.nlib.ee/show/nlib-digar:102528 III, Die Volkstrachten in den Ostseeprovinzen und in Setukesien 1909] . Teos digiteeritült digitaalarhiivin DIGAR
[[Katõgooria:Setomaa]]
