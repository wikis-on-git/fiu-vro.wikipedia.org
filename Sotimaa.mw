{{MaaInfokast|
Nimi=Sotimaa<br />Scotland<br />Alba|
Genitiiv=Sotimaa|
Lipp=Pilt:Flag of Scotland.svg |
Vapp=Pilt:Royal Coat of Arms of the Kingdom of Scotland.svg|
Kaart= Pilt:Europe location SCO2.png |
Riigikiil=[[inglüse kiil]] |
Pääliin=[[Edinburgh]]|
Suurus=78 772 |
Rahvaarv=5 144 200 |
Internetitunnus= olõ-iq
}}

'''Sotimaa''' vai '''Skotimaa''' ([[inglüse kiil|inglüse]] ja [[soti kiil|soti keelen]] ''Scotland'', [[gaeli kiil|gaeli keelen]] ''Alba'') om maa, miä om osa [[Ütiskuningriik|Ütiskuningriigist]]. Tä võtt hindä ala [[Suurbritannia]] saarõ põh'apoolidsõ kolmandaosa ja 790 saart, muuhulgan Põh'asaarõq ha Hebriidiq. Sotimaast lõunõ puul om [[Inglüsmaa]], hummogu puul [[Põh'ameri]], põh'a ja õdagu puul [[Atlandi suurmeri]] nink lõunõõdagu puul [[Iiri meri]].

Sotimaa om pia kats kõrda suurõmb ku [[Eesti]], timä suurus om 78 772 km&sup2;. Sääl eläs umbõs 5 miljonit inemist. 

[[Edinburgh]], Sotimaa [[pääliin]] ja suurusõ poolõst tõnõ liin, om [[Õuruupa]] üts suurõmb finantskeskus. Sotimaa kõgõ suurõmb liin [[Glasgow]] oll' umal aol maailma üts tähtsämpi tüüstüsliino. Sotimaalõ kuuluvan osan Põh'a-Atlandist ja Põh'amerest ommaq [[Õuruupa Liit|Õuruupa Liido]] kõgõ suurõmbaq õlitagavaraq. 

Soti Kuningriik oll' hindäperi riik 1. lehekuu pääväni 1707, ku tä lei ütte Inglüse Kuningriigiga, minga luudi Suurbritannia Kuningriik. Liidolepüng sõlmiti 1706. a. nink kiteti hääs mõlõmba maa parlamente puult. Tuu vasta olliq üle Sotimaa suurõq protestiq. Sotimaa õigus- ja haridussüstem om s'ooni aoni tõnõ ku Inglüsmaa, [[Kõmrimaa]] ja Põh'a-Iirimaa uma. Niisamatõ om Soti kerik umaette. Sotimaal arotõdas täämbädse pääväni, kas tä pidänü umaette riik olõma.

Riigikeeles om Sotimaal inglüse kiil, ammõtligult tunnistõduq piirkundlidsõq keeleq ommaq soti ja gaeli kiil.

{{commons|Scotland}}
{{ÕuruupaMaaq}}

[[Katõgooria:Õuruupa maaq]]
[[Katõgooria:Ütiskuningriik]]

[[th:สกอตแลนด์]]
