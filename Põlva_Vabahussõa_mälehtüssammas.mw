[[Pilt:Statue of Estonian War of Independence in Põlva.JPG|thumb|300px|Põlva Vabahussõa mälehtüssammas]]

'''Põlva Vabahussõa mälehtüssammas''' om mälehtüssammas, minka om pistü pandnu [[Põlva kihlkund|Põlva kihlkunna]] rahvas   [[Vabahussõda|Vabahussõan]] ja [[Edimäne ilmasõda|Edimädsen ilmassõan]] hukka saanuisilõ uma [[kihlkund|kihlkunna]] sõamiihilõ. Sammas om [[Põlva]] keskliinan kerigu värehti kõrval. 

Edimädse Vabahussamba nukakivi panti [[3. rehekuu päiv|3. rehekuu pääväl]] [[1926]]. Sammast naati tegemä A. Elleri projekti perrä. Ehitämine anti [[Räpinä]] kivitüüstürile "P. Kirotosk ja Pojad", pronksplaadiq valõti [[Tarton]] "Teguri" tehassõn.

Vabahussammas tetti vallalõ [[29. hainakuu päiv|29 hainakuu pääväl]] [[1928]]. Sammas läts' masma 3939 kruuni ja 20 senti.   1946. aastagal lahoti sammas ärq. Tä tetti kõrda nink tetti vahtsõst vallalõ [[29. hainakuu päiv|29 hainakuu pääväl]]  [[1989]]. S'ookõrd läts' sammas masma 13239 ruublit ja 17 kopkat.

==Pildiq==
<gallery>
Image:Statue of Estonian War of Independence in Põlva names WW1.JPG|Edimädsen ilmasõan hukkasaanuq.
Image:Statue of Estonian War of Independence in Põlva names.JPG|Vabahussõan hukkasaanuq.
</gallery>

==Vaata ka==
*[[Eesti Vabahussõan hukkasaanuisi mälehtüssammas]]
*[[Eesti Vabahussõa mälehtusmärgiq]]

==Välislink==
*Põlva Vabahussambast [http://www.eelk.ee/~kpolva/sammas.html Põlva lutõri kogodusõ kodolehe pääl].

[[Katõgooria:Põlva]]
[[Katõgooria:Eesti Vabahussõa mälehtüsmärgiq]]
